<h3>Regisztráció</h3>

<p>Kedves MaYoR Felhasználó!</p>

<p>
Az utóbbi évek alatt a MaYoR elektronikus napló örvendetes módon
elterjedt és a jelek szerint az érdeklődés iránta továbbra is
megmaradt. Ennek eredményeként mára egyre több intézmény használja 
a programot és számtalan további érdeklődővel tartjuk a kapcsolatot.
</p><p>
Ugyanakkor az örömteli változások egyúttal a program karbantartásával
járó terhek és a felelősség megnövekedésével is járnak. A MaYoR kinőtt
a "szabadidős tevékenység" kategóriából.
</p><p>
Mára úgy látjuk, hogy a hosszútávú fennmaradásnak feltétele, hogy a
szoftverrel kapcsolatos feladatok ellátását rendes munkaként végezzük,
munkaidőben, munkabérért. Ugyanakkor <strong>a program nyitottságát, licencét,
szabad hozzáférhetőségét nem kívánjuk megváltoztatni</strong>.  Tán naiv
elképzelés, de arra számítunk, hogy a felhasználóink - azok az
intézmények, akik már ismerik és használják a programot - a fentieket
belátva, elfogadva részt tudnak és részt is kívánnak vállalni a további
terméktámogatási tevékenység finanszírozásában. A hozzájárulás tehát 
<strong>önkéntes</strong>.
</p><p>
A támogatást havi néhány ezer Ft-os, egy évre egy összegben, vagy féléves 
ütemezésben fizetendő regisztrációs díj formájában képzeljük el -
önkéntes alapon, az intézmény lehetőségeihez mérten.
</p><p>
A regisztráció során a telepített szoftver egy SSL kulcspárt is generál,
melynek publikus kulcsa a www.mayor.hu-n keresztül tud eljutni a többi
MaYoR telepítéshez. Az SSL kulcsokat az egyes telepített szoftverek közötti
kommunikáció megvalósítására használjuk.
</p>
<!--//

<h2>A regisztráció menete</h2>

<ol>
<li><strong>Töltsd ki</strong> a mellékelt űrlapot!</li>
<li><strong>Töltsd le</strong>, <strong>nyomtasd ki</strong>, majd aláírással, pecséttel <strong>hitelesítsd</strong> a nyomtatványt!</li>
<li><strong>Küldd el</strong> a hitelesített regisztrációs űrlapot nekünk (<span class="cim">1025 Budapest, Turista út 50.</span>)</li>
</ol>

<p>A regisztráció után mi még megkeressük a beírt kapcsolattartót egy végső egyeztetésre.</p>

<p class="koszonet">Köszönjük, hogy támogatod tevékenységünket!</p>
//-->