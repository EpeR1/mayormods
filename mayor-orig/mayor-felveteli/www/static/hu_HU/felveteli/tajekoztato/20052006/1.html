<h1>1. Ajánlás</h1>

<h2>Tisztelt Szülõk!<br/>Kedves Leendõ Városmajori Diákok!</h2>
<p>Szeretném néhány szóval figyelmükbe ajánlani iskolánkat. A Városmajori Gimnázium fiatal
 iskola, mégis az elmúlt tizenöt év alatt szép eredményeivel, kedvezõ lehetõségeivel
 népszerû, keresett intézménnyé fejlõdött. Mi, akik sokat munkálkodtunk a gimnázium
 jelenlegi színvonalának kialakításában, nagyon szerencsésnek érezzük magunkat.
 Néhány fontos tényezõ biztosan segítségünkre van helyzetünk megszilárdításában.
 Egy park veszi körül az iskolánkat, kellemes környezetet biztosítva. Az épületünk
 korszerû, látványos és ugyanakkor arányait tekintve barátságos méretû. Munkánkat az
 országos átlagot meghaladó taneszköz felszereltség segíti. Tantestületünk vegyes
 korosztályú, átlagát tekintve mégis fiatal vagy középkorú. Tanáraink többsége
 szakmailag jól felkészült, szemléletük gyermekközpontú, a diákok gondjaival
 szemben megértõ. A sokszínûség az iskola programjának megfogalmazásakor központi
 szervezõelv volt. </p>
<p>Szeretnénk megoldani azt, hogy a mi iskolánkba járó tanulók ne csupán hasznos
 ismeretekkel gazdagodva töltsék el gimnáziumi éveiket, hanem eseményekben, diákélményekben,
 programokban gazdag diákkort is magukénak mondhassanak. Szeretnénk, ha
 hasonló ragaszkodással, büszkeséggel gondolnának itteni éveikre, mint ahogy mi
 kötõdünk ehhez az iskolához, s büszkélkedünk eredményeinkkel.</p>
<p>Kíváncsiak vagyunk arra, hogy tanulóink hogyan vélekednek iskolánkról,
 képzési rendszerünk mennyiben nyújt számukra hasznosítható és a továbbtanulás tekintetében
 is lényeges ismereteket.</p>
<p>Már az idei tanévtõl hangsúlyozzuk a kétszintû érettségire történõ összpontosítást.
 Célunk, hogy - a tanulók igényeivel összhangban - minél több tantárgyból
 emeltszintû felkészítést nyújthassunk; elképzelésünk szerint vizsgaközpontként: a
 közelben lévõ többi középiskola diákjai, mint vendéghallgatók számára is. Erre már a
 folyó tanévben is van több konkrét példa.</p>
<p>Mi nem tartjuk fontosnak azt, hogy értékeink részletes bemutatásával ajánljuk a
 Városmajori Gimnáziumot az ide pályázóknak, hanem arra kérünk mindenkit, hogy diákjainkat
 kérdezzék, s tõlük szerezzenek információt rólunk. Ha tanulóink többsége negatív képet
 fest iskolánkról, mindenképpen változtatnunk kell mûködésünkön.</p>
<p>Felfogásunk alapja a partneri viszony, s szeretnénk, hogy aki minket választ, egyben
 mondjon iskolánk jövõjének alakítására is igent. Számítunk az irántunk érdeklõdõk
 véleményére.</p>
<p>Köszönjük érdeklõdésüket.</p>

<p>    Szebedy Tas
        igazgató</p>
	