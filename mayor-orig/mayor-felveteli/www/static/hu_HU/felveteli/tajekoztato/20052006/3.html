<h1>3.	A hat évfolyamos képzés</h1>
<p>A Városmajori Gimnázium a 2005-2006-ös tanévben az általános iskolák 6. osztályos tanulói számára felvételt hirdet.</p>

<h2>3.1.	Általános tudnivalók</h2>
<p>
Ebben a rendszerben két osztály fog indulni a következõ tanévben:
<table class="tagozat" align="center" cellpadding="5">
<tr><th>Az osztály jele</th><th>Kódja</th><th>típusa</th><th>1. idegen nyelv</th><th>2. idegen nyelv</th></tr>
<tr><td>7.A</td><td>01</td><td>Kerettantervi egyedi</td><td>angol nyelv<br />4óra/hét</td><td>latin</td></tr>
<tr><td>7.B</td><td>02</td><td>Kerettantervi egyedi</td><td>német nyelv<br/>4óra/hét</td><td>latin</td></tr>
</table>
</p>

<p>A latin nyelvi alapozás 7-8. évfolyamon kötelezõ, majd a harmadik évtõl választhatnak második idegen nyelvet. A második idegen nyelv tanítása . bár igyekszünk a tanulói és szülõi igényeket kielégíteni . az iskola lehetõségei, ajánlata és beosztása szerint történik. (Eddigi gyakorlatunk szerint angol, francia, japán, latin, német, olasz, orosz??? nyelvek közül választhattak a diákok). A képzés ismertetése (A Városmajori Gimnázium Sokprofilú Pedagógiai programja) részletesen olvasható a .Városmajori Gimnázium Értesítõje. címû kiadványunkban, mely az iskola könyvtárában tekinthetõ meg. És honlapunkon.
</p>
<p>A hatéves képzés ötödik évétõl a tanulók választási lehetõsége kitágul, azaz megtehetik, hogy a várható egyetemi felvételi tárgyaikat, illetve az õket legjobban érdeklõ fakultatív órákat látogassák a kötelezõen tanulandó tanórák mellett. Nyolc választható óra szabad sávban a felsõ szintû érettségi követelményei szerint lesz választható, az 1997-ben elfogadott és 2000-ben módosított GÉV (Gimnáziumi Érettségi Vizsgaszabályzat) elõírásainak megfelelõen.
</p>
<p>Az 1995-ben, valamint az 1996-ban, 1998-ban, 2002-ben végül 2003-ban módosított 1993. évi XXXIII. Közoktatási Törvény, továbbá a 11/1994.(VI.8.) MKM rendelet (20.§) alapján a választott tárgyakat a választás után ugyanúgy kell kezelni, mint a kötelezõen elõírtakat, tehát osztályzat szerzése és az órák látogatása kötelezõ.
</p>
<p>Az elmúlt években a hat évfolyamos képzés végére német nyelvbõl a programunkban komoly tanulással részt vevõ tanulóinkat felkészítettük a Tartományi Kultuszminiszterek Konferenciája által szervezett Német Nyelvi Diplomavizsgára, amely a német nyelvterületen folytatandó felsõfokú tanulmányok végzéséhez alapfeltétel. Honosítás után ez a vizsga megfelel a magyarországi .C. típusú felsõfokú állami nyelvvizsgának.
</p>
<p>Az iskola igazgatója 2004. november 22-én 18.00 órakor tájékoztató értekezletet tart a felvételi eljárás rendjérõl.
</p>


<h2>3.2.	A felvételi eljárás rendje</h2>
<p>A felvételi eljárás szabályait az Oktatási Minisztérium rendelete szabályozta.</p>
<p>A rendelet (12/2003. (V.23.) OM rendelet) tiltja a felvételi rendeletben meghatározott módon kívül, az összes egyéb felvételi formát. A kilencedik évfolyamnál alacsonyabb évfolyamokra írásbeli felvételi vizsga csak a központi szervezésû vizsga lehet, mégpedig csak azokban az iskolákban, ahol . a túljelentkezés magas aránya miatt . más módon csak igen nehezen lehetne felvételi döntést hozni. Írásbeli vizsgát abban az iskolában lehet szervezni, ahol az elmúlt három évben legalább 1,5-szeres túljelentkezést regisztráltak és az intézmény fenntartója az írásbeli vizsgát engedélyezi.</p>
<p>Mivel az elmúlt három évben az iskolánkba felvételizni kívánó tanulók száma átlagosan több mint ötszörös volt, részt fogunk venni a központilag szervezett írásbeli vizsgával történõ felvételiztetésben.</p>
<p>A miniszteri rendelet szerint az írásbeli vizsgára a pályázó tanulónak 2004. december 10-ig az iskolában kell közvetlenül jelentkeznie, melyhez a jelentkezési lap november 30-tól az iskola portáján átvehetõ. A minisztérium által elkészített, központi vizsgateszttel ellátott gimnáziumokban a felvételi vizsga egy idõben történik, egységesen 2005. január 28-án 1400 órai kezdettel. A felvételi vizsgák idõpontjáról külön értesítést nem küldünk! Mivel a felvételi feladatlapok azonosak és a feladatlapok javítása is egységesen történik, iskolánk az eredmények kihirdetése után ugyanúgy mérlegeli a máshol írt, de hozzánk jelentkezõ tanulók eredményeit, mint azokét, akik gimnáziumunkban vizsgáztak.</p>
<p>A rendelet lehetõvé teszi, hogy aki (betegség vagy egyéb, a tanuló hibáján kívül álló, méltányolható okból) nem tudott részt venni a központi felvételin, 2005. február 3-án, ugyancsak központi, pótlólagos dolgozat megírásával tegyen felvételi vizsgát. Egy jelentkezõ azonban semmiképpen sem írhat kétszer felvételi feladatsort.</p>
<p>Éppen a kétszeri vizsgázás elkerülésének céljából, a rendelet szerint, a pótdolgozatot is csak abban az iskolában írhatják meg a tanulók, ahová decemberben az írásbeli vizsgára bejelentkeztek.</p>
<p>A dolgozatot író felvételizõk még a jelentkezési határidõ elõtt, 2004. február 9-ig megtudják az írásbeli vizsga eredményeit a gimnázium aulájában kifüggesztett összesítésekbõl. A tanuló, illetve a szülõ kérésére, az iskola hivatalos igazolást ad ki a pályázó elért pontszámáról, amely igazolással az esetleges másik gimnáziumokban is fogadni tudják a felvételizõ jelentkezését.</p>
<p>Egy tanuló több különbözõ helyre adhatja be jelentkezési lapját, de nem feltétlenül az általános iskolán keresztül; az egyéni ügyintézés ebben az esetben lehetséges!</p>
<p>A gimnáziumi jelentkezés határidejét a Fõvárosi Önkormányzat Polgármesteri Hivatal Mûvelõdési Fõosztályának iskoláztatási tájékoztatója tartalmazza. A rendes felvételi eljárásra történõ jelentkezés határideje: 2005. február 10.</p>

<h2>3.3.	A felvételi eljárás szabályai</h2>
<p>Mivel a rendelet (7.§ (1) bekezdés) a felvételt elsõsorban a tanulmányi eredmények vizsgálatához köti, a felvételi döntésnél . az általunk megjelölt tantárgyakból . a 4,2 átlagot elérõ tanulókat rangsoroljuk.</p>
<p>Az általunk figyelembe vett öt tantárgy: magyar irodalom, nyelvtan, történelem, matematika, és egy idegen nyelv. Az átlagszámítást az 5. végén és 6. félévkor megszerzett érdemjegyekkel végezzük el.</p>
<p>Minden hozzánk jelentkezõ diáknak részt kell vennie a központi szervezésû, írásbeli vizsgán. Az írásbeli dolgozatok eredménye és a kezdeti rangsor együttesen határozzák meg a végleges sorrendet. A felvételi eljárást szükség esetén szóbeli meghallgatás is kiegészítheti. A szóbeli szükségességérõl és módjáról az iskola igazgatója dönt. Amennyiben két jelentkezõ összesített eredménye közel azonos (maximum 2% a különbség), az iskola elõnyben részesítheti a XII. kerületi állandó lakcímmel rendelkezõ pályázót.</p>
<p>A tanulók felvétele az igazgató hatásköre, minden egyes tanuló felvételérõl az igazgató dönt.</p>
<p>Az iskola 2005. április 13-ig továbbítja az Országos Közoktatási Értékelési és Vizsgaközponthoz (OKÉV) a felvételi során kialakult rangsort tartalmazó kimutatást. Az OKÉV visszajelzése alapján az iskola igazgatója 2005. április végéig ad tájékoztatást a felvételi döntésrõl.</p>
<p>A döntés ellen . a jelentkezõ kiskorú lévén . a szülõ a Közoktatási törvény 83.§-ának (2) bekezdése szerint jogorvoslati kérelemmel élhet.</p>
<h2>3.4.	Követelmények</h2>
<p>Az írásbeli feladatok . az elõzõ évek tapasztalatai alapján . nem az általános iskolai tananyag lexikális tudását, hanem a szövegértést, fantáziát, kombinációs készséget, koncentráló képességet, ötletességet kívánják mérni.</p>
