<h1>4.	A négy évfolyamos képzés</h1>
<p> A Városmajori Gimnázium a 2005-2006-os tanévben az általános iskolák 8. osztályos tanulói számára felvételt hirdet.
</p>

<h2>4.1.	Általános tudnivalók</h2>
<p>Ebben a rendszerben két osztály fog indulni a következõ tanévben:

<table align="center" class="tagozat">
<tr><th>Az osztály jele</th><th>Kódja</th><th>Típusa</th><th>1. idegen nyelv</th><th>2. idegen nyelv</th></tr>
<tr>
    <td>9.C fél osztály ének</td>
    <td>03</td>
    <td>Spec. és kerettanterv szerinti</td>
    <td>német nyelv 4óra/hét</td>
    <td rowspan="2">angol, német, francia, olasz latin, japán 3 óra/hét</td>
</tr>
<tr>
    <td>9.C fél osztály magyar</td>
    <td>04</td>
    <td>egyedi kerettanterv szerinti</td>
    <td>olasz nyelv
	4óra/hét</td>
</tr>
<tr>
    <td>9.D fél osztály matematika</td>
    <td>05</td>
    <td>egyedi kerettanterv szerinti</td>
    <td>angol nyelv 4óra/hét </td>
    <td rowspan="2">német, francia, latin, olasz, japán 3 óra/hét</td>
</tr>
<tr>
    <td>9.D fél osztály biológia</td>
    <td>06</td>
    <td>egyedi kerettanterv szerinti</td>
    <td>angol nyelv 4óra/hét</td>
</tr>
</table>

</p>
    
<h3>    Ének-zene</h3>
<p>    Az ének-zene képzés programjában arányosan szerepel a szolfézs, népzene, zenetörténet és összhangzattan. A zenei képzés célkitûzése, hogy a tanulók . a zenei írás-olvasás tökéletesítése mellett . dallamírást is tanuljanak, többszólamú idézeteket tudjanak leírni és a négy év alatt száznál is több népdalt legyenek képesek kifejezõen elõadni. Zenetörténeti tanulmányaik során keresztmetszetet kapnak az õsi zenétõl egészen a XX. Századi zenéig.
</p><p>    Iskolánk elvárása, hogy a zenei képzésben résztvevõ tanulók valamelyik iskolai kórusban aktívan részt vegyenek. A legkiválóbb hangképzéssel rendelkezõ lányok lehetõséget kaphatnak az Angelica leánykarban való szereplésre.
</p>

<h3>    Magyar</h3>
<p>
    A magyar tagozat legfontosabb célja az emelt szintû érettségire való felkészítés. Kiemelt szempontnak tartjuk a gyerekek humán értelmiségi nevelését. Mivel az órák kis csoportban folynak, lehetõség nyílik a mûvészetekrõl, irodalomról való elmélyült beszélgetésre, vitára, egyénre szabott feladatokra, tehetséggondozásra.
</p>

<h3>    Matematika</h3>

<p>
    Matematika emeltszintû csoportot minden évben indítunk. A jelentkezõk óriási aránya évrõl-évre visszaigazolja a képzés népszerûségét. Szó sincs a hagyományos matematika tagozatról (bár szóhasználatunkban sokszor így fejezzük ki magunkat): a tananyag gyakorlatilag megegyezik a többi csoportéval, de a 9-10. évfolyamon kapott két-két többletóra nagyobb elmélyülésre, több gyakorlásra és érdekes részterületek bemutatására is lehetõséget biztosít. Mindazoknak ajánljuk, akik ugyan nem .matekzsenik., de szívesen foglalkoznak ezzel a kétségkívül fontos tantárggyal.
</p>

<h3>    Biológia</h3>

<p>    Ez a tagozat nagy hagyományokkal rendelkezõ képzési forma. Azoknak a tanulóknak javasoljuk, akik biológiából szeretnének továbbtanulni. A négy év során lehetõvé válik minden témakör részletes megismerése, az egyes témakörökhöz kapcsolódó boncolási, biokémiai és ökológiai gyakorlatok elvégzése. Végzett diákjaink nagyobb része az orvosi egyetemen folytatta tanulmányait, de sokan vannak gyógyszerészek, biológusok és állatorvosok is.
</p><p>    Az iskolánkba felvett 8. osztályt végzett tanulók az elsõ két évben az adott egyedi tantervû osztályban folytatják tanulmányaikat. A harmadik és a negyedik évben azonban lehetõségük nyílik arra, hogy vagy az eredeti egyedi tantervû osztályos képzést folytassák, vagy az iskola által meghirdetett tantervi program alapján, választhassanak további tantárgyakat érdeklõdésük alakulása szerint. Így megtehetik, hogy a várható egyetemi felvételi tárgyakat, illetve az azokhoz kapcsolódó fakultatív órákat látogatják. Az 1995-ben, 1996-ban, 1998-ban, 2002-ben végül 2003-ban módosított 1993. évi XXXIII. Közoktatási Törvény, továbbá a 11/1994.(VI.8.) MKM rendelet (20.§) alapján a választott tárgyakat a választás után ugyanúgy kell kezelni, mint a kötelezõen elõírtakat, tehát osztályzat szerzése és az órák látogatása kötelezõ.
</p><p>    A kerettanterv szerinti egyedi tantervû képzésben az idegen nyelvek közül az elsõ az egyedi tantervvel meghatározott, a második nyelv tanítása beosztás alapján, az iskola lehetõségei szerint történik. Ez azt jelenti, hogy kérjük, saját érdekükben több nyelvet jelöljenek meg a jelentkezõk, lehetõleg olyan sorrendben, amilyen sorrendben szeretnék, hogy figyelembe vegyük kívánságukat. Ennek szem elõtt tartásával igyekszünk a csoportokat elosztani. Mivel tanáraink létszáma kötött, elõfordulhat, hogy minden kérés kielégítésére nem lesz módunk. Aki saját belátása alapján csak egyetlen idegen nyelvet jelöl meg második nyelvként, azt a kockázatot vállalja, hogy kérése csoportszervezési nehézség esetén nem teljesül. A képzés ismertetése (A Városmajori Gimnázium Sokprofilú Pedagógiai Programja) részletesen olvasható a .Városmajori Gimnázium Értesítõje. címû kiadványunkban, mely az iskola könyvtárában megtekinthetõ. 
</p><p>    Az iskola igazgatója 2004. november 22-én 18.00 órakor tájékoztató értekezletet tart a felvételi eljárás rendjérõl.
</p>

<h2>    4.2.	A felvételi eljárás rendje</h2>
<p>    A felvételi eljárás szabályait az Oktatási Minisztérium rendelete szabályozta.
</p><p>    A rendelet (12/2003. (V.23.) OM rendelet) tiltja a felvételi rendeletben meghatározott módon kívül, az összes egyéb felvételi formát. Az írásbeli felvételi vizsga csak a központi szervezésû vizsga lehet, mégpedig csak azokban az iskolákban, ahol . a túljelentkezés magas aránya miatt . más módon csak igen nehezen lehetne felvételi döntést hozni. Írásbeli vizsgát abban az iskolában lehet szervezni, ahol az elmúlt három évben legalább 1,5-szeres túljelentkezést regisztráltak és az intézmény fenntartója az írásbeli vizsgát engedélyezi.
</p><p>    Mivel az elmúlt három évben az iskolánkba felvételizni kívánó tanulók száma átlagosan több mint háromszoros volt, részt fogunk venni a központilag szervezett írásbeli vizsgával történõ felvételiztetésben.
</p><p>    A miniszteri rendelet szerint az írásbeli vizsgára a pályázó tanulónak 2004. december 10-ig az iskolában kell közvetlenül jelentkeznie, melyhez a jelentkezési lap november 30-tól az iskola portáján átvehetõ. A minisztérium által elkészített, központi vizsgateszttel ellátott gimnáziumokban a felvételi vizsga egy idõben történik, egységesen 2005. január 29-én 1000 órai kezdettel. A felvételi vizsgák idõpontjáról külön értesítést nem küldünk! Mivel a felvételi feladatlapok azonosak és a feladatlapok javítása is egységesen történik, iskolánk az eredmények kihirdetése után ugyanúgy mérlegeli a máshol írt, de hozzánk jelentkezõ tanulók eredményeit, mint azokét, akik gimnáziumunkban vizsgáztak.
</p><p>    A rendelet lehetõvé teszi, hogy aki (betegség vagy egyéb, a tanuló hibáján kívül álló, méltányolható okból) nem tudott részt venni a központi felvételin, 2005. február 3-án, ugyancsak központi, pótlólagos dolgozat megírásával tegyen felvételi vizsgát. Egy jelentkezõ azonban semmiképpen sem írhat kétszer felvételi feladatsort.
</p><p>    Éppen a kétszeri vizsgázás elkerülésének céljából, a rendelet szerint, a pótdolgozatot is csak abban az iskolában írhatják meg a tanulók, ahová decemberben az írásbeli vizsgára bejelentkeztek.
</p><p>    A dolgozatot író felvételizõk még a jelentkezési határidõ elõtt, 2005. február 9-ig megtudják az írásbeli vizsga eredményeit a gimnázium aulájában kifüggesztett összesítésekbõl. A tanuló, illetve a szülõ kérésére, az iskola hivatalos igazolást ad ki a pályázó elért pontszámáról, amely igazolással az esetleges másik gimnáziumokban is fogadni tudják a felvételizõ jelentkezését.
</p><p>    Egy tanuló több különbözõ helyre adhatja be jelentkezési lapját, az általános iskolán keresztül. 
</p><p>    A gimnáziumi jelentkezés határidejét a Fõvárosi Önkormányzat Polgármesteri Hivatal Mûvelõdési Fõosztályának iskoláztatási tájékoztatója tartalmazza. A rendes felvételi eljárásra történõ jelentkezés határideje: 2005. február 10.
</p><p>    Azoknak a tanulóknak képességvizsgát is kell tennie, akik az ének-zene tagozatot bármelyik helyen megjelölték.
</p><p>    A felvételi eljárást szükség esetén szóbeli meghallgatás is kiegészítheti. A szóbeli szükségességérõl és módjáról az iskola igazgatója dönt.
</p><p>    Az iskola 2005. április 13-ig továbbítja az Országos Közoktatási Értékelési és Vizsgaközponthoz (OKÉV) a felvételi során kialakult rangsort tartalmazó kimutatást. Az OKÉV visszajelzése alapján az iskola igazgatója 2005. április végéig ad tájékoztatást a felvételi döntésrõl.
</p>

<h2>   4.3.	A felvételi eljárás szabályai</h2>
<p>    Mivel a rendelet (7.§ (1) bekezdés) a felvételt elsõsorban a tanulmányi eredmények vizsgálatához köti, a felvételi döntésnél . az általunk megjelölt tantárgyakból . a 4,0 átlagot elérõ vagy azt meghaladó átlagú tanulókat rangsoroljuk.
</p><p>    Az általunk figyelembe vett hat tantárgy: magyar irodalom, nyelvtan, történelem, matematika, fizika és egy idegen nyelv. Az átlagszámítást az ötödik, hatodik, hetedik osztály végén és a nyolcadik osztályban félévkor megszerzett érdemjegyekkel végezzük el.
</p><p>    A gimnáziumi felvételüket kérõ tanulók elbírálása az elért átlageredmény és az iskola által szervezett (magyar, matematika) írásbeli felvételi vizsga és a képességvizsga (ének-zene) alapján történik. Amennyiben két jelentkezõ összesített eredménye közel azonos (maximum 2% a különbség), az iskola elõnyben részesítheti a XII. kerületi állandó lakcímmel rendelkezõ pályázót.
</p><p>    A felvételre jelentkezõ tanuló gondviselõjével az iskola a felvételi eredményt írásban közli, egyben az iskola portáján, hirdetõtáblán a rangsort nyilvánossá teszi. Az eredmények végleges kihirdetése elõtt sem írásban, sem szóban, sem telefonon az eredményekrõl tájékoztatást nem adunk.
</p><p>    A névsor várhatóan 2005. április végéig kerül nyilvánosságra.
</p><p>    A tanulók felvétele az igazgató hatásköre, minden egyes tanuló felvételérõl az igazgató dönt.
</p><p>    A döntés ellen a felvételizõ vagy . kiskorú jelentkezõ esetén . a szülõ a Közoktatási Törvény 83.§-ának (2) bekezdése szerint jogorvoslati kérelemmel élhet.
</p>

<h2>    4.4.	Követelmények</h2>
<h3>Minden jelentkezõ részére</h3>
<p>    Az írásbeli felvételi vizsga a magyar nyelvi és irodalmi, illetve a matematika tanulmányokhoz kapcsolható feladatokból áll. A feladatok, amelyeket a tanulóknak meg kell oldaniuk, várhatóan nem az általános iskola által tanított anyag ismeretének felülvizsgálatát szolgálják. 
</p><p>    Az ismeretek szintjét és mennyiségét megnyugtató módon igazolják az általános iskolai osztályzatok.
</p><p>    A felvételi vizsga keretében megoldandó feladatok a tanuló gondolkodásmódjának fejlettségét és a kifejezõkészségét vizsgálják. Azt szeretnénk megtudni, mennyire képes a tanultakat önállóan alkalmazni, mennyire tud és mer következtetéseket levonni, mennyire tudja a levont következtetéseket írásban megfogalmazni, s mindezt milyen pontosan és helyesen.
</p><p>    Idegen nyelvi felvételi nincs. A nyelvi egyedi tantervû osztályokra való beosztásnál a szintek szerinti bontást utólagos szintméréssel döntjük el. 
</p>

<h3>	Ének- zene (speciális tantervû) tanulócsoport</h3>
<pre>
    A képességvizsga írásbeli és szóbeli részbõl áll.
	1.	Az írásbeli vizsga követelményei:
	    1.1.	Diktandó: Periódusnyi dallam hallás után történõ lejegyzése
	    1.2.	Tíz hármashangzat (dúr-moll és fordításai) diktálás utáni lejegyzése
	    1.3.	Ismert népdal valamely sorának emlékezetbõl, adott hangmagasságon történõ lejegyzése
	2.	A szóbeli vizsga követelményei:
	    2.1.	Tanult hangszeren két egymástól eltérõ stílusú mû bemutatása
	    2.2.	Blattolás (8 ütemes klasszikus idézet)
	    2.3.	Öt népdal kifejezõ éneklése (legyenek más-más karakterûek: parlando-giusto)
</pre>

<h3>    Magyar tanulócsoport</h3>
<p>    Különös figyelmet fordítunk az értõ szövegolvasásra, a kritikus gondolkodásra, a szóbeli és írásbeli kommunikáció fejlesztésére.
</p>

<h3>    Biológia tanulócsoport</h3>
<p>    A meghallgatáson elsõsorban nem lexikális ismereteket kérünk számon, hanem a tanuló biológia iránti érdeklõdését, a tanult ismeretek integrálását, alkalmazását értékeljük a feladatok megoldásakor.
</p>
<pre>
    A meghallgatás témakörei:
	1.1.	Állattan
        1.2.	Növénytan
        1.3.	Az ember szervezetének felépítése és mûködése
        1.4.	Ökológiai ismeretek
        4.5.	A felvételi pontrendszer
</pre>
<p>    Minden felvételizõ 100 pontot érhet el a felvételi eljárás során.
</p><p>    Húsz pontot kaphat a jelentkezõ a hozott tanulmányi átlagára (4,0 = 0 pont, 5,0 = 20 pont . lineárisan)
</p>
<pre>
	1.	Ének-zene
    	    .	max. 20 pont a magyar dolgozat
            .	max. 20 pont a matematika dolgozat
            .	max. 16 pont a szóbeli meghallgatás
            .	max. 24 pont az írásbeli
        2.	Magyar, matematika, biológia
            .	max. 40 pont a magyar dolgozat
            .	max. 40 pont a matematika dolgozat
        szóbeli esetén
            .	max. 30 pont a magyar dolgozat
            .	max. 30 pont a matematika dolgozat
            .	max. 20 pont a szóbeli meghallgatás
</pre>    