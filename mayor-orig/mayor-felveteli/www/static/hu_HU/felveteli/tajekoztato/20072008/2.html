<h1>2. Bevezetõ. A meghirdetett osztályok</h1>
<h2>Bevezetés</h2>

<p>Iskolánk, a Városmajori Gimnázium tizedik éve vegyes képzési rendben végzi 
a diákok oktatását. Ahogy már évek óta, a 2007-2008-as tanévben is elindítunk 
két-két párhuzamos osztályt a hatosztályos és a négyosztályos képzésben 
résztvevõk számára; ám - korunk kihívásaira, a szülõktõl, tanulóktól kapott 
jelzésekre reagálva és figyelembe véve a Minisztérium ajánlásait 
(kísérleti jelleggel) - egy német nyelvi elõkészítõ osztályt is meghirdetünk 
az érdeklõdõk számára. Iskolánkba tehát az általános iskolák hatodik, 
illetve nyolcadik osztályát végzõ tanulók jelentkezését várjuk. 
A jelentkezésnek nem feltétele, mégis elsõsorban azok jelentkezését várjuk 
(és javasoljuk), akiknek a megjelölt évvégi és félévi bizonyítványok alapján 
- az általunk kért tantárgyakból - a tanulmányi átlaga eléri az elõírt 
minimumot, azaz a jelentkezõ hatodikosoknál legalább 4,2-t a nyolcadikosoknál 
legalább 4,0-t. Az elmúlt idõszak tapasztalatai alapján, a gyengébb 
bizonyítvánnyal érkezõ tanulók felvételére minimális esélyt látunk.
</p>

<p>A Városmajori Gimnázium programjának nem szerves része a tizedik évfolyam 
végi alapvizsga. Alapvizsgát csak abban az esetben szervez az iskola, 
ha valamely tanuló a továbbtanulása érdekében, a törvényben elõírt módon jelzi,
hogy alapvizsgát kíván tenni.</p>
