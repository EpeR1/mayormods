<h1>5.	A felvételi eljárás (mindenkire vonatkozó) szabályai</h1>
<p>Az iskola igazgatója 2006. november 20-án (hétfõn) 18<sup>00</sup> órakor tájékoztató értekezletet tart a felvételi 
eljárás rendjérõl.</p>

<p>A felvételi eljárás szabályait az Oktatási Minisztérium rendelete szabályozza.</p>

<p>Mivel az elmúlt három évben az iskolánkba felvételizni kívánó tanulók száma sokszoros túljelentkezést mutatott,
részt veszünk a központilag szervezett írásbeli vizsgával történõ felvételiztetésben.</p>

<p>Az írásbeli vizsgára a pályázó tanulóknak 2006. december 8-ig közvetlenül az iskolában kell jelentkezniük, 
melyhez a jelentkezési lap november 27-tõl az iskola portáján kérhetõ.</p>

<p>A felvételi vizsgák idõpontjáról külön értesítést nem küldünk! Mivel a felvételi feladatlapok azonosak és a 
feladatlapok javítása is egységesen történik, iskolánk az eredmények kihirdetése után ugyanúgy mérlegeli a máshol írt,
de hozzánk jelentkezõ tanulók eredményeit, mint azokét, akik gimnáziumunkban vizsgáztak.</p>

<p>A rendelet lehetõvé teszi, hogy aki (betegség vagy egyéb, a tanuló hibáján kívül álló, méltányolható okból) nem tudott 
részt venni a központi felvételin, ugyancsak központi, pótlólagos dolgozat megírásával tegyen felvételi vizsgát.
Egy jelentkezõ azonban semmiképpen sem írhat kétszer felvételi feladatsort.</p>

<p>Éppen a kétszeri vizsgázás elkerülésének céljából, a rendelet szerint, a pótdolgozatot is csak abban az iskolában 
írhatják meg a tanulók, ahová decemberben az írásbeli vizsgára bejelentkeztek.</p>

<p>A dolgozatot író felvételizõk még a jelentkezési határidõ elõtt, 2007. február 9-ig megtudják az írásbeli vizsga 
eredményeit a gimnázium aulájában kifüggesztett összesítésekbõl. A tanuló, illetve a szülõ kérésére, az iskola hivatalos 
igazolást ad ki a pályázó elért pontszámáról, amely igazolással az esetleges másik gimnáziumokban is fogadni tudják a 
felvételizõ jelentkezését.</p>

<p>A rendes felvételi eljárásra történõ jelentkezés határideje: 2007. február 16.</p>

<p>A hozzánk jelentkezõ tanulókat az elõzõ fejezetekben leírt módokon rangsoroljuk.</p>

<p>A felvételi eljárást szükség esetén szóbeli meghallgatás is kiegészítheti.</p>

<p>A szóbeli szükségességérõl és módjáról (a jelentkezések után, azaz február 20. körül) az iskola igazgatója dönt. 
Az esetleges szóbelikre csak az adott rangsorban egy adott eredményt elérõ tanulókat hívjuk be. A konkrét döntésrõl és 
idõpontokról az iskola aulájában kifüggesztett tájékoztatóban, ill. az iskola honlapján lehet tájékozódni. 
Az esetleges szóbelirõl (a behívás idõpontjáról) személyes értesítést nem küldünk!</p>

<p>Amennyiben két jelentkezõ összesített eredménye közel azonos (maximum 2% a különbség), az iskola elõnyben részesítheti a XII. kerületi állandó lakcímmel rendelkezõ tanulót.</p>

<p>Az iskola 2007. április 20-ig megkapja az Országos Közoktatási Értékelési és Vizsgaközponttól (OKÉV) a felvételi során 
kialakult végleges rangsort. Az OKÉV visszajelzése alapján az iskola igazgatója 2007. április végéig a felvételre jelentkezõ tanulóval, ill. gondviselõjével a felvételi eredményt írásban (levél.ben) közli. Az eredmények végleges kihirdetése elõtt sem írásban, sem szóban, sem telefonon nem tudunk tájékoztatást adni az eredményekrõl.</p>

<p>A végleges felvételi eredmények (osztálynévsorok) várhatóan 2007. április végéig kerülnek nyilvánosságra.</p>

<p>A tanulók felvétele az igazgató hatásköre, minden egyes tanuló felvételérõl az igazgató dönt.</p>

<p>A döntés ellen a felvételizõ vagy - kiskorú jelentkezõ esetén - a szülõ a Közoktatási Törvény 83.§-ának (2) bekezdése szerint jogorvoslati kérelemmel élhet.</p>

<h2>5.1.	A felvételi pontrendszer</h2>
<p>A felvételizõ eredményét minden lépésben normáljuk, azaz a felvételi eljárás során mindig százalékos eredményt 
számolunk (mintha minden állásig 100 pontot lehetett volna szerezni). Ebbõl a logikából következik, hogy az aktuális 
eredmény több is és kevesebb is lehet az elõzõeknél (tehát nem arról van szó, hogy a kapott pontok egyszerûen összeadódnak)</p>

<p>Minden tagozaton külön-külön tartjuk nyilván a jelentkezõket, tehát mindenki annyi listán fog szerepelni, 
ahány kódot a jelentkezéskor megjelölt.</p>

<p>Az elsõ rangsorban húsz pontot kaphat a jelentkezõ a hozott tanulmányi átlagára (4,0 = 0 pont, 5,0 = 20 pont 
- lineárisan); a hibátlan magyar és matematika dolgozat pedig 40-40 pontot ér (szintén lineárisan pontozva az elért 
pontokból).</p>

<p>Szóbeli meghallgatás esetén, a szóbeliken 30 pontot lehet szerezni.</p>

<p>Eltérõ szabály érvényes az ének-zene csoportra, ahol a központi írásbeli eredmények mindössze 25-25 pontot érnek, 
az ének-zene írásbeli és szóbeli pedig maximum 18 és 12 pontot ér.</p>
