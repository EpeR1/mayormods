<div class="ft">

<h1>6.	A jelentkezési lapok kitöltése</h1>

<p>A Városmajori Gimnázium azonosító száma: 035242</p>

<p>Az iskola (Városmajori Gimnázium) megjelölése mellett meg kell jelölni azt a tanulócsoportot is, amelyikre a tanuló 
a felvételét kéri.</p>

<p>Külön felhívjuk a figyelmet, hogy a jelentkezési lapon - a megfelelő sorrendben - az összes tagozatot jelöljék meg, 
amelyet el tudnának fogadni a gimnázium kínálatából, mert gyermeküket esetleg - még ha meg is felel a felvételi 
követelményeknek - ennek elmulasztása miatt nem tudjuk más tagozatra átirányítani.</p>

<p>Második idegen nyelvként kérjük - sorrendben -, több nyelvet is jelöljenek meg. A nyelvi csoportbeosztás 
mérlegelését a több idegen nyelvet megjelölőkkel kezdjük. Ha egyetlen nyelvet jelölnek meg, akkor a tanulót, a 
létszámkeret lehetőségei szerint egyszerűen beosztjuk.</p>

<p>A tanulók nyelvi csoportokba való beosztása – a törvényi előírás szerint – az iskola feladata. A pontosan kitöltött jelentkezési lappal segíthetik a beosztást, azonban a kérés teljesítésére garanciát nem vállalhatunk.</p>

<p>A gondviselő elnevezésnél és címnél kérjük, hogy azt a nevet és címet adják meg, ahova a felvételi eredmény postázását kérik, mert számos félreértést, felesleges költséget előzhetnek meg ezzel.</p>

<p>Felhívjuk a figyelmet arra is, hogy csak szabályosan kitöltött jelentkezési lapot tudunk elfogadni. A hatosztályos jelentkezési lapokon egy tantárgyat is meg kell jelölni a szóbelihez!</p>

<p>Tisztában vagyunk azzal, hogy a szülők számára nagy gondot jelent annak eldöntése, hogy hova adják be első helyen 
jelentkezésüket. Az előző években iskolánk iránt nagy érdeklődést mutattak a jelentkezők (a 2007. évi felvételin közel 
ötszörös volt a túljelentkezés), ezért célszerű iskolánkat az első helyre beírni.</p>

<p>A titkárság ügyintézési ideje hétköznaponként 13<sup>30</sup>-15<sup>30</sup>. Az ügyintézési időn kívül, 
illetve 2008. február <del>8.</del> <ins>15.</ins> délután 14<sup>00</sup> után további jelentkezést nem áll módunkban elfogadni.</p>

<p>2007. október 29.</p>

</div>