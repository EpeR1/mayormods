<div class="ft">
<h1>2. Bevezető</h1>
<h2>A meghirdetett osztályok</h2>
<h3>Bevezetés</h3>

<p>Iskolánk, a Városmajori Gimnázium tizedik éve vegyes képzési rendben végzi a diákok oktatását. Ahogy már évek óta, a 2008-2009-es tanévben is elindítunk két-két párhuzamos osztályt a hatosztályos és a négyosztályos képzésben résztvevők számára; ám – korunk kihívásaira, a szülőktől, tanulóktól kapott jelzésekre reagálva és figyelembe véve a Minisztérium ajánlásait – egy német nyelvi előkészítő osztályt is meghirdetünk az érdeklődők számára. Iskolánkba tehát az általános iskolák hatodik, illetve nyolcadik osztályát végző tanulók jelentkezését várjuk. A jelentkezésnek nem feltétele, mégis elsősorban azok jelentkezését várjuk (és javasoljuk), akiknek a megjelölt évvégi és félévi bizonyítványok alapján – az általunk kért tantárgyakból – a tanulmányi átlaga eléri az előírt minimumot, azaz a jelentkező hatodikosoknál legalább 4,2-t a nyolcadikosoknál legalább 4,0-t. Az elmúlt időszak tapasztalatai alapján, a gyengébb bizonyítvánnyal érkező tanulók felvételére minimális esélyt látunk.
</p>

<p>
A Városmajori Gimnázium programjának nem szerves része a tizedik évfolyam végi alapvizsga. Alapvizsgát csak abban az esetben szervez az iskola, ha valamely tanuló a továbbtanulása érdekében, a törvényben előírt módon jelzi, hogy alapvizsgát kíván tenni.
</p>
</div>