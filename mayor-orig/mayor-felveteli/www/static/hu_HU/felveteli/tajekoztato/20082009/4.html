<div class="ft" id="f4">

<div id="navi" style="font-size:10px; padding:5px; background-color: white; border: solid 1px #667766; position: fixed; width: 180px; height:50px; top: 100px; right: 20px;">
<a href="#f4">4. négy- és ötévfolyamos képzés</a><br/>
<a href="#f4.1">4.1 négyévfolyamos képzés</a><br/>
<a href="#f4.2">4.2 ötévfolyamos képzés</a>
</div>

<h1>4.	A négy- és ötévfolyamos képzés</h1>

<p>A Városmajori Gimnázium a 2008-2009-es tanévben az általános iskolák 8. osztályos tanulói számára felvételt hirdet.</p>

<h2 id="f4.1">4.1. A négyévfolyamos képzés</h2>
<p>
Ebben a rendszerben két osztály indul a következő tanévben:
<table align="center" class="tagozat" style="width:80%">
<tr><th>Az osztály jele</th><th>Kódja</th><th>Típusa</th><th>1. idegen nyelv</th><th>2. idegen nyelv</th></tr>
<tr>
    <td>9.C fél osztály<br/>ének</td>
    <td>03</td>
    <td>Kerettanterv speciális</td>
    <td>angol nyelv<br/>4óra/hét</td>
    <td rowspan="2">olasz nyelv 3-4 óra/hét</td>
</tr>
<tr>
    <td>9.C fél osztály<br/>humán</td>
    <td>05</td>
    <td>Kerettantervi egyedi</td>
    <td>angol nyelv<br/>
	4óra/hét</td>
</tr>
<tr>
    <td>9.D fél osztály<br/>matematika</td>
    <td>07</td>
    <td>Kerettantervi egyedi</td>
    <td>angol nyelv<br/>4óra/hét </td>
    <td rowspan="2"><ins style="color: #880000" description="hibajavítás: 2008-01-25">francia, japán, latin, német, olasz 3-4 óra/hét</ins></td>
</tr>
<tr>
    <td>9.D fél osztály<br/>informatika</td>
    <td>09</td>
    <td>Kerettantervi egyedi</td>
    <td>angol nyelv<br/>4óra/hét</td>
</tr>
</table>

</p>
<p>
Az iskolánkba felvett 8. osztályt végzett tanulók négy évig az adott egyedi tantervű osztályban folytatják tanulmányaikat, a 11. évfolyamtól azonban lehetőségük nyílik arra, hogy az iskola által meghirdetett tantervi program alapján választhassanak további tantárgyakat érdeklődésük alakulása szerint. Így természetesen megtehetik, hogy a továbbtanulási szándékuknak megfelelő, az azokhoz kapcsolódó fakultatív órákat vesznek fel, még abban az esetben is, ha ez gyökeresen más irányultságú, mint a kezdeti tagozatuk. A többször módosított 1993. évi XXXIII. Közoktatási Törvény, továbbá a 11/1994.(VI.8.) MKM rendelet (20.§) alapján a választott tárgyakat a választás után ugyanúgy kell kezelni, mint a kötelezően előírtakat, tehát osztályzat szerzése és az órák látogatása kötelező.
</p>

<p>
A kerettanterv szerinti egyedi tantervű képzésben az idegen nyelvek közül az első az egyedi tantervvel meghatározott, a második nyelv tanítása beosztás alapján, az iskola lehetőségei szerint történik. Ez azt jelenti, hogy kérjük, saját érdekükben több nyelvet jelöljenek meg a jelentkezők, lehetőleg olyan sorrendben, amilyen sorrendben szeretnék, hogy figyelembe vegyük kívánságukat. Ennek szem előtt tartásával igyekszünk a csoportokat elosztani. Mivel tanáraink létszáma kötött, előfordulhat, hogy minden kérés kielégítésére nem lesz módunk. Aki saját belátása alapján csak egyetlen idegen nyelvet jelöl meg második nyelvként, azt a kockázatot vállalja, hogy kérése csoportszervezési nehézség esetén nem teljesül. A képzés ismertetése (A Városmajori Gimnázium Sokprofilú Pedagógiai Programja) részletesen olvasható a „Városmajori Gimnázium Értesítője” című kiadványunkban, mely az iskola könyvtárában megtekinthető. 
</p>

<h3>Ének-zene</h3>

<p>
    Az ének-zene képzés programjában arányosan szerepel a szolfézs, a népzene, a zenetörténet és az összhangzattan. A zenei képzés célkitűzése, hogy a tanulók – a zenei írás-olvasás tökéletesítése mellett – dallamírást is tanuljanak, többszólamú idézeteket tudjanak leírni és a négy év alatt száznál is több népdalt legyenek képesek kifejezően előadni. Zenetörténeti tanulmányaik során keresztmetszetet kapnak az ősi zenétől egészen a XX. századi zenéig.
</p>

<p>
    Iskolánk elvárása, hogy a zenei képzésben résztvevő tanulók valamelyik iskolai kórusban aktívan részt vegyenek. A legkiválóbb hangképzéssel rendelkező lányok lehetőséget kaphatnak az Angelica leánykarban való szereplésre.
</p>



<h3>Humán</h3>

<p>
Bár kifejezett magyar tagozatunk több is indult az elmúlt évtizedben, néhány éve humán tagozatot is indítottunk. Ebben a csoportban a legfontosabb célunk a magas színvonalú, általános humán műveltség kialakítása, a művészeti ismeretek alapjainak elsajátítatása és a művészettörténet bemutatása a XX. századdal bezárólag. Célunk az emelt szintű érettségire való felkészítés is. Kiemelt szempontnak tartjuk a gyerekek humán értelmiségi nevelését. Mivel az órák kis csoportban folynak, lehetőség nyílik a művészetekről, irodalomról való elmélyült beszélgetésre, vitára, egyénre szabott feladatokra és a tehetséggondozásra is.
</p>

<h3>Matematika</h3>

<p>
Matematika emeltszintű csoportot minden évben indítunk. A jelentkezők óriási aránya évről-évre visszaigazolja a képzés népszerűségét. Szó sincs a hagyományos matematika tagozatról (bár szóhasználatunkban sokszor így fejezzük ki magunkat): a tananyag valamivel bővebb, mint a többi csoportban, és a 9-10. évfolyamon kapott két-két többletóra nagyobb elmélyülésre, több gyakorlásra és érdekes részterületek bemutatására is lehetőséget biztosít. Mindazoknak ajánljuk, akik ugyan nem feltétlenül „matekzsenik”, de szívesen foglalkoznak ezzel a kétségkívül fontos tantárggyal.
</p>


<h3>Informatika</h3>
<p>
Ez a tagozat régi hagyományokkal rendelkező képzési formánk. Azoknak a tanulóknak javasoljuk, akik nem elégednek meg az informatika készségszintű használatával, hanem komolyan érdeklődnek az informatikai rendszerek, a számítógép hálózatok működése, a WEBes alkalmazásfejlesztés és a programozás iránt vagy esetleg ebben az irányban szeretnének továbbtanulni. Fontos követelmény a számítógépes felhasználói ismeretek megléte, hiszen ennek kialakítása – terveink szerint – már nem kap hangsúlyos szerepet ebben a képzésben.
</p>









<h2 id="f4.2">         4.2.  Az ötévfolyamos képzés</h2>

<p>Ebben a rendszerben – kísérleti jelleggel – új színfoltként egy német nyelvű előkészítő évvel kiegészített, ún. ötévfolyamos képzésben működő osztályt is meghirdetünk:



<table align="center" class="tagozat" style="width:80%">
<tr><th>Az osztály jele</th><th>Kódja</th><th>Típusa</th><th>1. idegen nyelv<br/>a második évtől kezdve 4ó/hét</th><th>2. idegen nyelv</th></tr>
<tr>
    <td>9.N<br/>ének</td>
    <td>04</td>
    <td>Kerettanterv speciális</td>
    <td>angol nyelv</td>
    <td rowspan="4">német nyelv (1. év: heti 15 óra), a továbbiakban a többi képzésnek megfelelő módon heti 3-4 óra</td>
</tr>
<tr>
    <td>9.N<br/>magyar</td>
    <td>06</td>
    <td>Kerettantervi egyedi</td>
    <td>angol nyelv</td>
</tr>
<tr>
    <td>9.N<br/>matematika</td>
    <td>08</td>
    <td>Kerettantervi egyedi</td>
    <td>angol nyelv </td>
</tr>
<tr>
    <td>9.N<br/>biológia</td>
    <td>10</td>
    <td>Kerettantervi egyedi</td>
    <td>angol nyelv</td>
</tr>
</table>

</p>

<p>
Az iskolánkba felvett (8. osztályt végzett) tanulók az előkészítő év után a megfelelő egyedi tantervű csoportban – tehát a következő tanévben négyévfolyamos képzésre felvett tanulókkal egy osztályban – folytatják majd tanulmányaikat. A 11. évfolyamon lehetőségük nyílik majd arra, hogy az iskola által meghirdetett tantervi program alapján választhassanak további tantárgyakat érdeklődésük alakulása szerint. Így természetesen megtehetik, hogy a továbbtanulási szándékuknak megfelelő, az azokhoz kapcsolódó fakultatív órákat vesznek fel, még abban az esetben is, ha ez gyökeresen más irányultságú, mint a kezdeti tagozatuk. A többször módosított 1993. évi XXXIII. Közoktatási Törvény, továbbá a 11/1994.(VI.8.) MKM rendelet (20.§) alapján a választott tárgyakat a választás után ugyanúgy kell kezelni, mint a kötelezően előírtakat, tehát osztályzat szerzése és az órák látogatása kötelező.
</p>

<p>
Ezt a képzési formát azoknak a tanulóknak ajánljuk, akik a gimnáziumi képzés során két nyelvet is felsőfokú szinten szeretnének elsajátítani. A célunk az, hogy az idejáró, szorgalmasan dolgozó tanulók (az első év intenzív nyelvoktatásának köszönhetően) a 12. évfolyam első félévében le tudják tenni a Tartományi Kultuszminiszterek Konferenciája által szervezett Német Nyelvi Diplomavizsgát (DSD), amely a német nyelvterületen folytatandó felsőfokú tanulmányok végzéséhez alapfeltétel. Ez a vizsga megfelel az Európai Unió referencia kerete C1 szintjének (a magyar, felsőfokú, C típusú, állami nyelvvizsgának).
</p>
<p>
Az első, ún. nyelvi előkészítő évben a nyelvórákon kívül informatikát (4óra/hét), ill. készség- és képességfejlesztő (pl. szövegértés, tanulásmódszertan) foglalkozásokat tartunk.
</p>
<p>
Terveink szerint az osztály létszáma (az első évben) 24-28 fő lesz.
</p>



<h3>Ének-zene</h3>

<p>
    Az ének-zene képzés programjában arányosan szerepel a szolfézs, a népzene, a zenetörténet és az összhangzattan. A zenei képzés célkitűzése, hogy a tanulók – a zenei írás-olvasás tökéletesítése mellett – dallamírást is tanuljanak, többszólamú idézeteket tudjanak leírni és a négy év alatt száznál is több népdalt legyenek képesek kifejezően előadni. Zenetörténeti tanulmányaik során keresztmetszetet kapnak az ősi zenétől egészen a XX. századi zenéig.
</p>

<p>
    Iskolánk elvárása, hogy a zenei képzésben résztvevő tanulók valamelyik iskolai kórusban aktívan részt vegyenek. A legkiválóbb hangképzéssel rendelkező lányok lehetőséget kaphatnak az Angelica leánykarban való szereplésre.
</p>


<h3>Magyar</h3>

<p>
    A magyar tagozat legfontosabb célja az emelt szintű érettségire való felkészítés. Kiemelt szempontnak tartjuk a gyerekek humán értelmiségivé nevelését. Mivel az órák kis csoportban folynak, lehetőség nyílik a művészetekről, irodalomról való elmélyült beszélgetésre, vitára, egyénre szabott feladatokra, tehetséggondozásra.
</p>

<h3>Matematika</h3>

<p>
Matematika emeltszintű csoportot minden évben indítunk. A jelentkezők óriási aránya évről-évre visszaigazolja a képzés népszerűségét. Szó sincs a hagyományos matematika tagozatról (bár szóhasználatunkban sokszor így fejezzük ki magunkat): a tananyag valamivel bővebb, mint a többi csoportban, és a 9-10. évfolyamon kapott két-két többletóra nagyobb elmélyülésre, több gyakorlásra és érdekes részterületek bemutatására is lehetőséget biztosít. Mindazoknak ajánljuk, akik ugyan nem feltétlenül „matekzsenik”, de szívesen foglalkoznak ezzel a kétségkívül fontos tantárggyal.
</p>

<h3>Biológia</h3>

<p>
    Ez a tagozat is nagy hagyományokkal rendelkező képzési forma. Azoknak a tanulóknak javasoljuk, akik biológiából szeretnének továbbtanulni. A négy év során lehetővé válik minden témakör részletes megismerése, az egyes témakörökhöz kapcsolódó boncolási, biokémiai és ökológiai gyakorlatok elvégzése. Végzett diákjaink nagyobb része az orvosi egyetemen folytatta tanulmányait, de sokan lettek gyógyszerészek, biológusok és állatorvosok is.
</p>



<h2>         4.3.  A négy- és ötosztályos felvételi eljárás egyedi szabályai</h2>

<p>A minisztérium által elkészített, központi vizsgateszttel ellátott gimnáziumokban a felvételi vizsga egy időben történik, egységesen 2008. január 26-án 1000 órai kezdettel.</p>

<p>Egy tanuló több különböző helyre adhatja be jelentkezési lapját, az általános iskolán keresztül.</p>

<p>Mivel a felvételt elsősorban a tanulmányi eredmények vizsgálatához kell kötnünk, a felvételi döntésnél első lépésként – az általunk megjelölt tantárgyakból számított – tanulmányi átlag alapján rangsoroljuk a tanulókat.</p>

<p>Az általunk figyelembe vett hat tantárgy: magyar irodalom, nyelvtan, történelem, matematika, fizika és egy idegen nyelv. Az átlagszámítást az ötödik, hatodik, hetedik osztály végén és a nyolcadik osztályban félévkor megszerzett érdemjegyekkel végezzük el.</p>

<p>A gimnáziumi felvételüket kérő tanulók elbírálása az elért átlageredmény és a (magyar, matematika) írásbeli felvételi vizsga (ill. az ének-zene csoport esetében a képességvizsga) alapján történik. A felvételi eljárást szükség esetén (tantárgyi) szóbeli meghallgatás is kiegészítheti.</p>

<p>Mindazoknak a tanulóknak kell tenniük képességvizsgát is, akik bármelyik helyen megjelölték az ének-zene tagozatot.</p>





<h2>         4.4.  Követelmények</h2>

<p>Az írásbeli felvételi vizsga a magyar nyelvi és irodalmi, illetve a matematika tanulmányokhoz kapcsolható feladatokból áll. A megoldandó feladatok várhatóan nem az általános iskola által tanított anyag ismeretének számonkérését jelentik. Az ismeretek szintjét és mennyiségét megnyugtató módon igazolják az általános iskolai osztályzatok.</p>

<p>A felvételi vizsga keretében megoldandó feladatok a tanuló gondolkodásmódjának fejlettségét és a kifejezőkészségét vizsgálják. Azt szeretnénk megtudni, mennyire képes a tanultakat önállóan alkalmazni, mennyire tud és mer következtetéseket levonni, mennyire tudja a levont következtetéseket írásban megfogalmazni, s mindezt milyen pontosan és helyesen.</p>

<p>Idegen nyelvi felvételi nincs. A nyelvi egyedi tantervű osztályokra való beosztásnál a szintek szerinti bontást utólagos szintméréssel döntjük el.</p>


<h3>Ének- zene (speciális tantervű) tanulócsoport</h3>


<p>A képességvizsga írásbeli és szóbeli részből áll.

<ol>
<li>Az írásbeli vizsga követelményei:

    <ol>
    <li>      Diktandó: Periódusnyi dallam hallás után történő lejegyzése</li>
    <li>      Tíz hármashangzat (dúr-moll és fordításai) diktálás utáni lejegyzése</li>
    <li>      Ismert népdal valamely sorának emlékezetből, adott hangmagasságon történő lejegyzése</li>
    </ol>
</li>
<li>    A szóbeli vizsga követelményei:
    <ol>
	<li>  Tanult hangszeren két egymástól eltérő stílusú mű bemutatása</li>
        <li>  Blattolás (8 ütemes klasszikus idézet)</li>
        <li>  Öt népdal kifejező éneklése (legyenek más-más karakterűek: parlando-giusto)</li>
    </ol>
</li>
</ol>

</p>

<h3>Humán és magyar tanulócsoport</h3>

<p>Különös figyelmet fordítunk az értő szövegolvasásra, a kritikus gondolkodásra, a megfelelő szóbeli és írásbeli kommunikációra. Fontosnak tartjuk a tanulók absztrakciós képességét, fantáziájának fejlettségét és a nyitottságot a közös munkára.</p>


<h3>Matematika tanulócsoport</h3>

<p>A matematikai gondolkozásmód és a bizonyítási igény, amit fontosabbnak tartunk ebben a csoportban a többinél. A számonkérés az általános iskolai tananyagra épülve kiemelten kezelve a számolási készséget, a szövegértést, lényegkiemelést, az egyszerű geometriai problémák megoldását, illetve az egyszerű egyenletek, egyenlőtlenségek megoldását.</p>


<h3>Biológia tanulócsoport</h3>

<p>A meghallgatáson elsősorban nem lexikális ismereteket kérünk számon, hanem a tanuló biológia iránti érdeklődését, a tanult ismeretek integrálását, alkalmazását értékeljük a feladatok megoldásakor.</p>

<p>
   A meghallgatás témakörei:
    <ol>
         <li> Állattan</li>
        <li> Növénytan</li>
          <li> Az ember szervezetének felépítése és működése</li>
         <li> Ökológiai ismeretek</li>
    </ol>

</p>


<h3>Informatika tanulócsoport</h3>

<p>Az esetleges meghallgatáson elsősorban nem lexikális ismereteket kérünk számon, hanem a tanuló számítástechnika iránti érdeklődését és az új ismeretek befogadására való nyitottságát vizsgáljuk. A feladatok előzetes tanulmányok nélkül („józan paraszti ésszel”) is megoldhatóak, bár erősen kapcsolódnak az egyszerű programozási ismeretekhez. Sok feladatnál előnyt jelenthet az általános iskolákban sok helyen tanított Comenius Logo programozási nyelv ismerete.</p>

<p>A sikeres felvételihez a jelöltnek rendelkeznie kell a számítástechnikai felhasználói ismeretek (legalább megfelelő szintű) ismeretével is.</p>

<p>További előny, ha a jelentkező alapos hardverismeretekkel rendelkezik, illetve ha felhasználóként jól használja a számítógépet (természetesen nem csak játékra :)).</p>



</div>