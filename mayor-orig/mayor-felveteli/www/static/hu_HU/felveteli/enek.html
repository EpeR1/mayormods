
<h1 style="margin-top: 20px;">Ének-zene spaciális tantervű csoport</h1>
<!--img src="http://www.kodaly-iskola.hu/img/szolfezs.jpg" alt="ének-zene" style="float: left; margin-right: 10px; " /-->
<p>
Immáron 30. éve hirdetjük a Városmajori Gimnáziumban a zenei tagozatot.
</p><p>
Jubileumi évhez érkezünk: az alapítás óta intézménnyé nőtte ki magát a képzés, és a Zeneakadémia Mintatagozataként működik 5. éve.
</p><p>
A harminc év alatt sok százan választották a zenei pályát, köztük híres operaénekesek, zenetörténészek, zeneszerzők, zenetanárok és karvezetők. 
A végzettek közül többen a zenén kívül, az értelmiségi pálya számos más, jogi, orvosi, kutatói területén helyezkedtek el, náluk a zene mélyréteginek 
ismerete az életük minőségére kihatással van a mai napig.
</p><p>
A zenei tagozat tanulóiból, illetve az itt érettségizett lányokból áll a Magyar Örökség-díjas, Junior Prima- és Prima-díjas, a világot bejárt, 
a bartóki, kodályi zeneművek és eszmék mellett számtalan kortárs művet rendszeresen bemutató és a zeneirodalom egészét átölelő Angelica Leánykar.
</p><p>
Ebben az évben is várjuk a zenei tagozatra a zenei előképzettséggel rendelkező általános iskolai 8. osztályos tanulókat, fiúkat és lányokat, 
akik kimagasló zenei oktatásban szeretnének részt venni a közismereti tárgyak magas szintű elsajátítása mellett. Várjuk a tanulókat a zenei 
tagozatos általános iskolákból, a zeneiskolákból, vagy azokat, akik bárhol tanultak zenét.
</p>

<h3>Szóbeli meghallgatás és képességvizsga</h3>
<p>
A tagozatra az általános (központi) felvételi eljárás mellett zenei felvételit is tartunk. A felvételi anyaga:
</p>
<ul><li>
<p>írásbeli:</p>
  <ul><li>dallam diktandó (klasszikus periódus), 
  </li><li>tíz hangköz diktálása T8-ig
  </li><li>tíz hármashangzat diktálása (Dúr és moll és fordításaik)
  </li></ul>
  </li><li>
<p>szóbeli:</p>
  <ul><li>a tanult hangszeren két különböző stílusú mű előadása
  </li><li>tíz szabadon választott népdal és műdal kifejező éneklése
  </li><li>blattolás (egyszerű dallam).
  </li></ul>
</li></ul>

<p>
Hogy megismerkedjenek a képzés sajátosságaival és segítséget kapjanak a felkészüléshez, három alkalommal ingyenes előkészítőt tart Gráf Zsuzsanna, a tagozat vezetője.
</p>
<ul><li>
Időpontok: 2018. november 21., 28., december 5. (szerdánként) 16 órától 17 óráig.
</li><li>
Jelentkezni lehet az iskola titkárságán 2018. november 20-ig a 214-15-54 telefonszámon vagy személyesen.
</li></ul>

<p>Várjuk a Városmajori Gimnázium mintatagozatára a jelentkezőket!</p>

<p style="margin-top: 20px;">Budapest, 2018. október 16.</p>
<p style="margin: 20px 0 0 100px;">Gráf Zsuzsanna<br/>
<span style="font-style: italic">Liszt-díjas karnagy</span></p>


<style type="text/css">
    .tagozatok a:before { content: "☞ "; font-size: 1.4em; }
</style>
<h3>További képzéseink</h3>
<ul class="tagozatok">
<li><a href="index.php?page=felveteli&f=biologia">biologia egyedi tantervű csoport</a></li>
<li><a href="index.php?page=felveteli&f=matematika">matematika tehetséggondozó csoport</a></li>
<li><a href="index.php?page=felveteli&f=informatika">informatika egyedi tantervű csoport</a></li>
<li><a href="index.php?page=felveteli&f=human">humán egyedi tantervű csoport</a></li>
<li><a href="index.php?page=felveteli&f=fizika">fizika egyedi tantervű csoport</a></li>
</ul>