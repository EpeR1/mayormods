<div id="tszulok">
<h1>Kedves Szülők és Jelentkezők!</h1>
<p>A 2006-ös felvételi vizsgák lassan minden iskolában véget érnek. A felvételi eljárás tovább folytatódik, ezért néhány fontos gondolatot szeretnénk megosztani Önökkel. 2006. március 14-17. között a jelentkezők módosíthatják az eredetileg megadott jelentkezési sorrendet. Ha a rendszerrel általában vagy gyermekük konkrét esélyeivel kapcsolatban kérdésük merülne fel, keressenek meg minket és igyekszünk megnyugtató választ adni a kérdéseikre:</p>
<p style="text-align: right">Bärnkopf Péter igh. e-mail: barpeter@vmg.sulinet.hu</p>

<h2>Javaslatunk, hogy kizárólag a vágyaik alapján adják meg a végső sorrendet!</h2>
<p>A többéves tapasztalat azt mutatja, hogy a szülők/jelentkezők a bizonytalanabbnak ítélt iskolákat (tagozatokat) hátrébb, míg a biztosnak tűnő lehetőségeket előrébb sorolják. Ez a döntés - véleményünk szerint - mind a jelentkezőknek, mind az iskoláknak hátrányos, ráadásul nem is célszerű.</p>
<p>Miután a tanulók párhuzamosan akárhány iskolába beadhatták a jelentkezésüket, minden iskola rangsora jelentősen - még az előző években megszokottaknál is nagyobb mértékben - le fog szűkülni. Ez azt jelenti, hogy a pillanatnyilag reménytelen helyzetűnek ítélt tanulók közül sokan be fognak kerülni a választott iskolákba. Tapasztalataink alapján akár a csoportlétszám két és fél- háromszorosáig is esélyesek a jelentkezők.</p>
<p>Abban az esetben, ha a biztos lehetőséget választják az első helyre, éppen annak az esélyét zárják ki, hogy a bizonytalan lehetőség válhasson valóra; viszont, ha a bizonytalan helyzet marad az első helyen, akkor vagy sikerül :) vagy - a legrosszabb esetben - a biztos második helyre veszik föl a tanulót. Az első döntés a diákon kívül az iskolának is rossz, hiszen a megfelelő jelentkezők helyett (a tanuló/szülő bizonytalansága és ügyetlen döntése miatt) csak a rangsorban hátrébb lévők közül töltheti csak fel az osztályokat.</p>

<p style="font-style: italic">Példa: ha egy tanuló az XY iskola rangsorában a 10. helyen áll, akkor ebbe az iskolába mindenképpen be fog jutni, függetlenül attól, hogy esetleg négy vagy öt egyéb iskolát is megjelölt az XY iskola előtt. Ha az előzőleg megjelölt egyéb iskolák valamelyikébe fölveszik, akkor oda járhat, ha ezek közül egyikbe sem, akkor is biztosan bejutott az XY iskolába.
Ha azonban az XY iskolát írja az első helyre, akkor miután oda biztosan bejut, hiába ír mögé négy, öt vagy akár száz egyéb iskolát, a további iskolákba (az eredményeitől függetlenül!) nem juthat be.</p>
<p>A fentiek alapján azt javasoljuk, hogy a komoly megfontolás után, kizárólag az óhajtott sorrend szerint adják meg a végleges jelentkezési sorrendet. Ezzel a módszerrel van egyedül esélyük, hogy a felvételi eljárás során az elérhető lehető legjobb eredményt érjék el.</p>
<p>Ha a rendszerrel általában vagy gyermekük konkrét esélyeivel kapcsolatban kérdésük merülne fel, keressenek meg minket és igyekszünk megnyugtató választ adni a kérdéseikre.</p>
<p>Budapest, 2006. március</p>
<p style="text-align: left; margin-left: 30%;">Tisztelettel</p>
<p style="margin-right: 100px; text-align: right;">Bärnkopf Péter igh. e-mail: <a href="mailto:barpeter@vmg.sulinet.hu"> barpeter@vmg.sulinet.hu</a></p>
</div>