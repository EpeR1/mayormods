
<h1 style="margin-top: 20px;">Nyelvi előkészítő csoport</h1>
<h2>A szóbeli meghallgatás</h2>

<h3>Elvárt ismeretek, tájékozottság mértékének felmérésekor figyelembe vett szempontok</h3>

<ol>
<li>Leíró nyelvtan
    <ul>
    <li>Alapvető helyesírási szabályok (kiejtés elve, szóelemzés eleve, hagyomány elve, egyszerűsítés)</li>
    <li>Szótő, toldalék: képző, jel, rag, összetett szók; alapszófajok: ige, főnév, melléknév, számnév, határozószó, 
névmások, igenevek: főnévi, melléknévi, határozószói igenév.</li>
    <li>Mondatfajták típusai, használatuk.</li>
    <li>Szószerkezetek típusai, fajtái: mellérendelés, alárendelés.</li>
    <li>Mondatrészek szerepe, funkciója és fajtái, mondatbeli viszonyaik, vonzatok.</li>
    <li>A szóösszetételek típusai, jelentésük változása, helyesírási szabályai. A szóösszetétel, a szóképzés és a 
jelentés összefüggésének elemzése szépirodalmi és nem irodalmi szövegekben; szógyűjtés és játékos 
szóalkotás-képzéssel, összetétellel. </li>
    <li>Szóösszetétel, alapszó, képzett szó, szókapcsolat megkülönböztetése.</li>
    </ul>
</li>
<li>Irodalom
    <ul>
    <li>Epikai műnem. Verses és prózaepika (néhány, már tanult műfajjal). </li>
    <li>Mese, monda, mitológiai történet, bibliai elbeszélés. </li>
    <li>Cselekmény, idő, helyszínek, fordulat, szereplő; szerkezet; elbeszélés, párbeszéd, leírás; magatartásformák 
értékelése</li>
    <li>Nagyepikai művek jellemzői: szerkezet, idő- és térviszonyok, cselekmény, fordulat, epizód, kitérő, 
késleltetés, előreutalás; szereplők rendszere; magatartásformák értékelése</li>
    <li>Nagyepikai alkotás – egy regény sok szempontú megközelítése.</li>
    <li>Pl. Tamási Áron: Ábel a rengetegben vagy Szabó Magda: Abigél vagy Móricz Zsigmond: Légy jó 
mindhalálig vagy Gárdonyi Géza: A láthatatlan ember vagy egy kortárs magyar vagy világirodalmi alkotás</li>
    <li>Kisepikai alkotások prózai és verses, pl. novella, elbeszélés, kisregény, anekdota, karcolat, komikus eposz, 
ballada</li>
    <li>Lírai műnem. Népköltészet, műköltészet. Dal, tájleíró költemény, életkép. </li>
    <li>Óda, himnusz, elégia, dal, epigramma </li>
    <li>Alakzatok: ismétlés, párhuzam, ellentét, fokozás, szórendcsere</li>
    <li>Műismeret: Ady Endre, Arany János, Csokonai Vitéz Mihály, Janus Pannonius, József Attila, Kölcsey 
Ferenc, Petőfi Sándor, Radnóti Miklós, Szabó Lőrinc, Vörösmarty Mihály, Weöres Sándor műveiből</li>
    <li>Drámai műfajok, dramatikus játék, dialógus, szerepjáték, színház.</li>
    <li>Komédia, tragédia, komikum, tragikum, dialógus, konfliktus, alapszituáció, drámai nyelv, drámai jellem.</li>
    </ul>
</li>
</ol>

<h3>Minta szóbeli feladat</h3>
<div class="minta" style="margin: 50px; background: #eeeeee; padding: 10px 20px 20px 20px;">
<b>Két keréken</b>

<p>Ugye, milyen jó biciklire pattanni és teljes erőből tekerve száguldozni, vagy csak alig hajtani és gurulni, nézelődni – máskor meg 
egy hirtelen fékezéssel kifarolni, lejtőn ugratni? Eszünkbe se jut közben, mennyi fejtörést okozott egy emberi erővel mozgásba 
hozható jármű feltalálása.
</p><p>
Már az 1600-as évek végén fölbukkantak négykerekűek, amelyeknek vezetője elöl csak kormányzott, hátul meg valaki nem kis 
munkával, lábbal hajtotta a kerekeket bonyolult szerkezeten keresztül. Egy német erdész kétkerekű járműje 1817-ben ugyan nagy 
figyelmet kapott az egész világon, de inkább csak gúnyolták, futó-gépnek nevezték a fából készült, mintegy 22 kilós szerkentyűt. 
A két fakereket összekötő vázon ültek, és lábbal lökve, futva hajtották. Vicces látvány lehetett, de azért érzékeltette a közlekedés 
megújításának vágyát.
</p><p>
A pedál felfedezése hozta az igazi áttörést. Bár rögzítésére különböző megoldások születtek, az első kerékre szerelt változat lett 
népszerű. A pedál együtt forgott az akkor már vasabronccsal megerősített fakerékkel, ami lejtőn lefelé igen gyors lábmozgást 
kényszerített a biciklistára, és nehéz volt kormányozni. Az első kerék könnyen kacsázott, ezért leginkább nekifutásból ültek 
nyeregbe. A többnyire egyenetlen, kockaköves utakon erősen rázott, ezért „csontrázónak” is hívták.
</p><p>
Aztán a favázat felváltotta a kovácsoltvas, majd a sokkal könnyebb, belül üreges fémváz, és megjelentek a tömör gumikerekek is. 
A sebesség növeléséhez azonban vad iramban kellett tekerni. Ezen az első kerék átmérőjének növelésével segítettek. Mindenki 
olyan nagy kerekű biciklit vehetett, amilyet a lába hossza engedett – készültek 1,5 m-es kerekek is, de ezek már drótküllős 
fémkerekek voltak. A bicikli hosszát a hátsó kerék méretének csökkentésével korlátozták. Az ülés szinte az első kerék tetején volt, 
emiatt akár egy hirtelen fékezésnél is könnyen lerepülhetett a biciklista. 
</p><p>
Próbálkoztak a kerekek megcserélésével, de ez sem eredményezett biztonságos megoldást. Így leginkább merész úrfiak 
kerekeztek, már csak azért is, mert a méregdrága biciklit munkások nem tudták megfizetni.
</p><p>
1885-ben egy angol mester forgalomba hozta a hátsó fogaskerekes, lánc meghajtású, egyforma kerékméretű biciklit, ami azonnal 
világsiker lett. Mivel a pedál lekerült az első kerékről, a szerkezetet jobban lehetett irányítani. A vezető súlypontja, vagyis az ülés 
is visszakerült a kerekeket összekötő vázra. Három évvel később egy skót állatorvos kifejlesztette a felfújható gumikereket, a váz 
elnyerte mai formáját, s így végre a kényelem párosult a biztonsággal.
</p><p>
Az 1890-es évektől a fejlődő gyártási technológiának köszönhetően egyre olcsóbb lett a bicikli, és fontos közlekedési eszközként 
terjedt el az egész világon. A nők is biztonsággal használhatták – nagyobb szabadságot nyerve mindennapi életükben. A bicikli 
hatására rövidültek a szoknyák, sőt, megjelentek a női nadrágok. A találmány nagyszerűségét mi sem bizonyítja jobban, mint hogy 
napjainkban közel 1 milliárd bicikli van forgalomban.
</p><p>
Az idők folyamán a fejlődő és kifinomult technológiának és anyagoknak köszönhetően igényeink szerint, különböző változatok 
közül választhatunk, attól függően, milyen terepen, hogyan akarunk kerekezni. De akármilyen is a biciklink, folyamatosan karban 
kell tartani, olajozni a láncot, ellenőrizni a kerekeket, a világítást. Jó, ha megtanuljátok a gumibelső foltozását, cseréjét is. Ahol 
lehet, bicikliúton közlekedjetek, erdőben is csak a kijelölt úton, hogy ne okozzatok kárt az amúgy is sérülékeny élővilágban. 
Biciklizni nagyon jó, de bármilyen varázslatos is, a közlekedési és biztonsági szabályokról ilyenkor se feledkezzetek meg!
</p>

<p>Szövegértési kérdések:
<ul>
<li>a) Mennyi idő telt el a kerékpár első ősváltozata és a mai bicikli között?</li>
<li>b) Mi volt a baj az első modellel?</li>
<li>c) Mikből készült az idők során biciklikerék?</li>
<li>d) Miért gyártották a maihoz képest óriási kerekekkel a kerékpárokat?</li>
<li>e) Mit eredményezett a szöveg szerint a bicikli tömeggyártása?</li>
</ul>
</p>

<p>Szókincsen alapuló feladatok:
<ul>
<li>Keress rokon értelmű szavakat, kifejezéseket a szövegben kiemelt szavakra!</li>
<li>A „bicikli” szó jelentése két kerék. A magyar nyelvben is sok szó kezdődik a KÉT előtaggal vagy kezdettel. </li>
<li>Ilyen megfejtéseket keress az alábbi meghatározásokra: 
	nem őszinte, nem egyenes; ügyetlen; vízben és szárazföldön is megél; azt sem tudja, mit tegyen; 
	megkérdőjelezhető
</li>
</ul>
</p>


<p>Nyelvi kreativitást mérő feladat:
<ul>
<li>
Találd meg az alábbi mondatokban elrejtett bicikli alkatrészeket, a biciklizés kellékeit! Egy mondatban több is 
lehet!
<ul>
<li>Tudtad- e hogy az elefántok ormánya nem csupán evésre-ivásra szolgál?</li>
<li>Tavasszal minden kizöldül és vidáman csicseregni kezdenek a madarak.</li>
<li>Este csörögj rám, akkor Orsi sakktábláját is megmondom, hol találod.</li> 
<li>Képed álmos, nem aludtál? Szeretnéd kapum parkolóként használni? No lám! Panaszkodsz is?</li>
<li>Iskolai büfékben dolgozott, de elege lett. Lassan minden ellenségével kibékül, lődörög a városban és nyilakat rajzolgat 
krétával a járdára.</li>
</ul>
</li>
</ul>


(Megtaláltad mind a nyolcat?)
</p>

</div>
<!-- minta vége -->

<style type="text/css">
    .tagozatok a:before { content: "☞ "; font-size: 1.4em; }
</style>
<h3>További képzéseink</h3>
<ul class="tagozatok">
<li><a href="index.php?page=felveteli&f=hatevfolyamos">hatévfolyamos csoport</a></li>
<li><a href="index.php?page=felveteli&f=otevfolyamos">ötévfolyamos csoport</a></li>
<li><a href="index.php?page=felveteli&f=enek">ének-zene speciális tantervű csoport</a></li>
<li><a href="index.php?page=felveteli&f=biologia">biológia egyedi tantervű csoport</a></li>
<li><a href="index.php?page=felveteli&f=informatika">informatika egyedi tantervű csoport</a></li>
<li><a href="index.php?page=felveteli&f=human">humán egyedi tantervű csoport</a></li>
<li><a href="index.php?page=felveteli&f=fizika">fizika egyedi tantervű csoport</a></li>
</ul>
