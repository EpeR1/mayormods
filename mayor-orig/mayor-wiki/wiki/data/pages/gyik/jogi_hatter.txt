====== Az elektronikus napló használatának törvényi háttere ======

Az intézmények rendszeres ellenőrzései kapcsán visszatérő kérdés: engedélyezte-e valaki a szoftver használatát.

Az alábbiakban megpróbáltuk összeszedni a témával kapcsolatos hozzánk eddig eljutott információkat.

==== Informális állásfoglalás 2003 ====

2003 júniusában - mikor az elektronikus adattárolás lehetősége a törvény szövegében megjelent - az Oktatási Minisztériumhoz fordultunk:
készíthetünk-e ezek szerint saját elektronikus naplót. A Minisztérium álláspontja az volt, hogy ehhez nincs szükség az ő hozzájárulásukra.
Épp ezért erről hivatalos, felmutatható állásfogalalás nem készült, az egyeztetés telefonon, illetve email-en zajlott.

==== OM honlapon közzétett állásfoglalás - 2005 ====

(Gy.I.K. - Iskolai adminisztrációs- és ügyviteli szoftverek 3/2005. (III.1.) OM rendelet - 2005. július 6.)

Az Minisztérium honlapján sokáig elérhető volt egy írásos állásfoglalás is a témában.

Az eredeti hivatkozás azóta sajnos már nem él:
[[http://www.okm.gov.hu/main.php?folderID=949&articleID=5825&ctag=articlelist&iid=1]]

de megtalálható az archívumban:
[[http://www.okm.gov.hu/kozoktatas/archivum/gy-iskolai]]

11. pont

"A nevelési-oktatási intézmények működéséről szóló 11/1994.(VI. 8.)
MKM rendelet az iskolák számára kötelezően használatos nyomtatványként
nevezi meg, írja elő az osztálynapló (csoportnapló) használatát. A
jogszabály a nyomtatvány kivitelével, formájával, tartalmával
kapcsolatos előírást nem tartalmaz, nincs tehát közoktatási
jogszabályi akadálya annak, hogy elektronikus osztálynapló,
csoportnapló bevezetésére kerüljön sor. Az elektronikus
napló-nyomtatvány az OM hozzájárulása nélkül is előállítható és
forgalmazható.
A naplók használata során érvényesíteni kell a személyes adatok
védelméről szóló jogszabályi előírásokat is. Az osztálynapló pénzügyi
dokumentum is, ezért a szoftverfejlesztés során figyelemmel kell lenni
az intézményfenntartók vele szemben megfogalmazódó igényeire is."

A fenti cikkre hivatkozik a Tanulmányinfo portál is:
[[http://shop.tanulmanyi.info/index.php?option=com_content&view=article&id=69:111994vi-8-mkm-rendelet-elektronikus-naplo-hasznalatarol&catid=1:friss-hirek&Itemid=50]]

==== ADAFOR-on közzétett vélemény ====

Nagy port kavart fel a témában megjelent, az ADAFOR-on közzé tett __vélemény__:

[[http://adafor.oh.gov.hu/doku/kozepfoku0809/taninfo.pdf]]

A link sajnos már szintén nem él...

Ebben megkérdőjelezték az eletronikus naplók üzemeltetésének jogszerűségét. De hangsúlyozzuk: ez csak egy __vélemény__ volt, bár
az ADAFOR-on érkezett, így kicsit nagyobb súlyt kapott.

==== A tanulmanyi.info közlemény ====

A tanulmany.info portal - mely ingyenes elektronikus napló szolgáltatást nyújt több száz intézmény számára - az ADAFOR-on megjelent
véleményre reagált, többek között így:

"...
Az Oktatási Hivatal állásfoglalása alapján bárki használhat elektronikus naplót, mert a törvény szerint naplót vezetni kötelező, de a jogszabály 
nem szabályozza azok adattartalmát és szerkezetét - így mind a kézírásos, mind az elektronikus adattartalmú naplók elkészíthetőek helyileg. 
Az elektronikus naplóba gondosan bevitt tartalmakat továbbra is ki kell nyomtatni, és őrizni kell őket legalább öt éven át (papíron, mappákban, 
a tanárok kézjegyével ellátva).
..."

[[http://www.diakkapu.hu/component/content/article/577-uj-elektronikus-ellenorzo?start=1]]

==== Minisztáriumi állásfoglalás a tanulmany.info kérésére ====

A tanulmany.info minisztériumi állásfoglalást kért:

"Megkeresésünket követően az Oktatási és Kulturális Minisztérium Közoktatás-igazgatási osztály részünkre megküldött levelében tájékoztatta a tanulmanyi.info 
üzemeltetőjét arról, hogy a tanulmanyi.info szolgáltatást, mint elektronikus napló megoldást engedélyeztetni nem szükséges, annak felhasználásáról az 
intézményvezető vagy fenntartó szabadon dönthet. Dr. Szüdi János Közoktatási Szakállamtitkár levelében kitért többek között arra is, hogy a naplóvezetés 
mind papír mind elektronikus úton megtörténhet, viszont mindkettőt esetében papír alapon kell irattároznia a naplókat (napló lapokat) az intézménynek. 
A papír alapú irattározás tekintetében a személyiségi, adatvédelmi és biztonságvédelmi követelmények megtartásáért az intézményvezető felel, valamint a 
hitelesítésről az intézményvezetőnek kell gondoskodnia.

Az oktatási intézmények a fentiekkel kapcsolatos kérdéseik tekintetében fordulhatnak az Oktatási és Kulturális Minisztérium, Közoktatás-igazgatási osztályához."

[[http://shop.tanulmanyi.info/index.php?option=com_content&view=article&id=79:szakmai-velemeny-az-okm-reszerl&catid=1:friss-hirek&Itemid=50]]

==== Egy szál a sulinetes TechNet listáról ====

A levél a TechNet listán is vitát kavart:

[[http://lista.sulinet.hu/pipermail/techinfo/2009-January/042003.html]]

==== Elektronikus naplókat évek óta használnak szerte az országban ====

  - [[http://www.dinaplo.hu/referenciak.html]]
  - [[http://www.elektronikusnaplo.hu/]]
  - [[http://www.mayor.hu/index.php?f=ref]]
  - ...

==== A MaYoR rendszert használó intézmények többször átestek már különféle ellenőrzéseken ====

A Városmajori Gimnáziumban 2003 óta használunk elektronikus naplót. Azóta több törvényességi vizsgálat is folyt az intézményben, melyek egyike sem
emelt kifogást az elektronikus napló használata ellen. Hozzánk hasonlóan a programot használó többi intézményben is volt már (tán nem mindenhol)
ilyen-olyan ellenőrzés, vizsgálat - melyek legfeljebb formai hiányosságokra hívták fel a figyelmet - melyeket igyekeztünk és a jövőben is igekszünk
minél hamarabb javítani, rendben tartani.

===== A nyomtatványokra vonatkozó szabályozások ======

A  közoktatási  törvény  (Kt.)  72.  §  (2)  bekezdése  az  alábbi módon  szabályozza  a  közoktatási
intézményi  nyomtatványok,  illetve  az  azokat  részben  kiváltó informatikai  rendszerek  alkalmazási
szabályait:

72. § . (2) Az iskolában csak olyan bizonyítványnyomtatvány, illetve bizonyítvány kiállításához 
szükséges nyomtatvány alkalmazható, amelyet az oktatásért felelős miniszter, szakképesítést tanúsító bizonyítvány 
esetén a szakképzésért és felnőttképzésért felelős miniszter jóváhagyott. A bizonyítványnyomtatvány és a bizonyítvány 
kiállításának alapjául szolgáló nyomtatvány előállításához, forgalmazásához az oktatásért felelős miniszter, szakképesítést 
tanúsító bizonyítvány esetén a szakképzésért és felnőttképzésért felelős miniszter engedélye szükséges. Az iskolai 
nyomtatványok - az év végi bizonyítvány és az állami vizsga teljesítéséről kiállított bizonyítvány kivételével - 
az oktatásért felelős miniszter, szakképesítést tanúsító bizonyítvány esetén a szakképzésért és felnőttképzésért 
felelős miniszter által jóváhagyott rendszer alkalmazásával, a személyiségi, adatvédelmi és biztonságvédelmi követelmények 
megtartásával elektronikus úton is elkészíthetők és tárolhatók. A bizonyítvány kiállításának alapjául szolgáló nyomtatványt 
azonban nyomtatott formában is elő kell állítani, és meg kell őrizni.

====== 2011. évi CXC. törvény A nemzeti köznevelésrõl ======

Az időközben megjelent új "Köznevelési törvény" szinte változtatás nélkül tartalmazza a korábbi szöveget:

57. § (6) Az iskolai nyomtatványok – az év végi bizonyítvány és az állami vizsga teljesítésérõl kiállított bizonyítvány kivételével –
az oktatásért felelõs miniszter, szakképesítést tanúsító bizonyítvány esetén a szakképzésért és felnõttképzésért felelõs
miniszter által jóváhagyott rendszer alkalmazásával, a személyiségi, adatvédelmi és biztonságvédelmi követelmények
megtartásával elektronikus úton is elkészíthetõk és tárolhatók. A bizonyítvány kiállításának alapjául szolgáló
nyomtatványt ebben az esetben is elõ kell állítani nyomtatott formában, és meg kell õrizni.

====== 11/1994 MKM rendelet ======

=== A foglalkozási napló ===

5. Az óvodai, a tanórai, a tanórán kívüli, valamint a kollégiumi foglalkozásokról a nevelő munkát végző, illetve a foglalkozást 
tartó pedagógus foglalkozási naplót (csoportnaplót, osztálynaplót, sportnaplót stb.) vezet. A foglalkozási naplót az óvodai nevelés, 
iskolai nevelés és oktatás nyelvén kell vezetni.

=== A tanügyi nyilvántartások vezetése ===

10. a) A pedagógus csak a nevelő-oktató munkával összefüggő feladatokhoz nélkülözhetetlen ügyviteli tevékenységet köteles elvégezni.

b) Az osztályfőnök vezeti az osztálynaplót, a törzslapot, és kiállítja a bizonyítványt, vezeti a továbbtanulással összefüggő nyilvántartást. 
Alapfokú művészetoktatási intézményben a hangszert, illetve a csoportos tantárgyat oktató szaktanár - az intézményvezető megbízása alapján - 
vezeti az egyéni foglalkozási naplót, a csoportos foglalkozási naplót, a törzslapot és kiállítja a bizonyítványt.

=== Irattári terv  ===

16.	 	 Naplók	 	 5 (év)

=== Az iskola által kötelezően használt nyomtatványok ===

22. 	 	 Osztálynapló (csoportnapló) 

(Nincs "megcsillagozva", ami azt jelentené:

A * jelölt nyomtatványok csak az oktatásért felelős miniszter által vezetett minisztérium engedélyével gyárthatók és forgalmazhatók,)