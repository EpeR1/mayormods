====== Órarend betöltés ======

Az órarend betöltésének lépései:

  * Válasszuk ki az érintett tanévet (új tanév órarendjének betöltésekor könnyen lehet, hogy nem az aktuális tanév amire a betöltendő órarend vonatkozik)
  * Válasszuk ki, hogy melyik órarendi hét órarendjét töltjük be (nincs lehetőség többhetes órarend betöltésére, csak hetenként külön!). Kiválaszthatunk fiktív órarendi hetet is - az ezekhez rendelt órarendeket speciális tanítási napokon használhatjuk.
  * Válasszuk ki az órarend érvényességének dátum határait (legtágabb intervallum: első tanítási naptól az utolsó tanítási napig)
  * Adjuk meg a betöltendő file elérési útját (előzetesen fel kell másolni a szerverre)
  * Válasszuk ki a betöltendő állománynak megfelelő import modult. Az import lehetőségek:
    * Microsoft Excel XML
    * [[aSc Timetables XML]]
    * [[aSc Timetables XML (tankörök nélkül)]]
    * csv
    * default

Ha mindent beállítottunk, akkor megnyomhatjuk az ''OK'' gombot. Ha valamit kifelejtettünk, akkor a program hibaüzenetet küld.

A betöltés közben keletkezhetnek egyéb hibaüzenetek, de ezek az import modultól függőek - a modulok leírásában tájékozódhatunk felőlük (ha an leírásuk egyáltalán). Ha a betöltés sikeres volt, erről informál minket a rendszer. Ha nem volt sikeres, de lehetőség van az adatok részleges betöltésére, akkor a rendszer kirak egy ''kényszerítve'' opciót. Mielőtt ezt a lehetőséget használjuk alaposan olvassuk el az import modul hibaüzeneteit, illetve leírását!

===== Az adatok betöltésének folyamata =====

Ha az adatok betöltésének nincs akadálya, akkor az a következő lépések során valósul meg:

  * A korábbi orarendi bejegyzések törlése:
    * A megadott időintervallumba eső, adott órarendi héthez tartozó bejegyzéseket töröljük.
    * A megadott időintervallumot lefedő, adott órarendi héthez tartozó bejegyzések hatályát érvénytelenítjük a megadott intervallumon (tehát a megelőző és az azt követő időszakokra korlátozzuk).
    * A megadott időintervallumba belenyúló, adott órarendi héthez tartozó bejegyzések hatályát szintén szűkítjük, hogy az megadott intervallumon érvényüket veszítsék.
  * Az új órarendi bejegyzések felvétele, a megadott dátumhatárokkal és órarendi héttel.
  * A hiányzó 'órarendi óra - tankör' hozzárendelések felvétel - ha ezekről van információ az adott import formátumban.

Sikeres betöltés után - import modultól, import formátumtól függően - szükség lehet még az órarendi órák tankörökhöz rendelésére is.