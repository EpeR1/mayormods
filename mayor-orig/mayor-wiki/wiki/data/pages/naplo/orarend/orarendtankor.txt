====== Órarendi óra - tankör összerendelés ======

Az [[hogyan:orarend|órarend]] alapvetően két táblából áll. Az ''orarendiOra'' tartalmazza az órarendi bejegyzéseket, az ''orarendiOraTankor'' pedig ezekhez a bejegyzésekhez rendel hozzá egy-egy tankört.

Ezt a hozzárendelést végezhetjük el ezen az oldalon.

Ehhez először válasszunk ki egy dátumot - hogy az órarendnek melyik változatát akarjuk épp megjeleníteni (érvényesség, illetve többhetes órarend, A-hét, B-hét, stb)

Ezután válasszunk tanárt. Ha minden jól megy, akkor megjelenik a tanár adott dátum szerinti órarendje, az egyes bejegyzésekben a választható tankörök egy-egy legördülő menüben jelennek meg. A hozzárendeléskor a (''tanarId'', ''osztalyJel'', ''targyJel'') hármas lesz a kulcs, ami meghatároz egy tankört. Tehát olyan bejegyzésekhez, melyekben ez a három paraméter megegyezik nem lehet különböző tankört rendelni.