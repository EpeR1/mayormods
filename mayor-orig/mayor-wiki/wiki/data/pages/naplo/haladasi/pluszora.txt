====== Plusz óra felvétele ======

Ez a programrész arra használható, hogy az órarendben nem szereplő, plusz órákat vegyünk fel.

Egy óra felvételéhez négy dolgot kell mindenképp megadni:
  * dátum
  * óra
  * tanár
  * tankör
Ezen kívül még megadhatjuk az óra helyszínét (terem) és típusát (órarendi óra/plusz óra).

Első lépésként dátumot kell választanunk az eszköztár segítségével.
Ez után újabb eszközök jelennek meg. Javasolt második lépésként tanárt, vagy osztályt választani - ekkor ugyanis az választható órák listája szűkül, a már foglalt órákat nem tudjuk kiválasztani.

Tanár vagy osztály választás után egy tankör lista, és a választott tanár vagy osztály napi óráit tartalmazó táblázat is megjelenik.

Tankör választásakor a tankör tanárainak listája váltja fel a korábbi osztály vagy tanár választó eszközt. Ha a tankörnek egy tanára van (leggyakrabban ez az eset fordul elő), akkor a program ki is választja ezt a tanárt.

Ha kiválasztjuk az órát is, akkor újabb lehetőségek nyílnak meg: választhatunk a szabad termek közül, végül kiválaszthatjuk a beszúrandó óra típusát és rögzíthetjük az órát.

Az óra típusának a helyettesítések kezelésekor van jelentőssége. Az órarendi órák helyettesítései, óracseréi, mozgatásai visszaállíthatóak, míg plusz óra esetén erre nincs lehetőség (ld. [[helyettesítés]]).
