====== Óra elmaradás ======

Az oldal arra való, hogy egy adott napon tanár, vagy osztály szerint kiválasztott órákat állíthassunk elmaradó státuszba.

Az előbbi akkor lehet hasznos, ha a tanár nem hiányzik egész nap, akár még helyettesítésre is ki van írva más órában, de az egyik órája valamilyen okból elmarad. Ha ezt a ''Helyettesítés'' alatt akarjuk állítani, akkor először a tanárt hiányzóként kell jelölnünk, ezzel az összes óráját ''elmarad'' státuszúvá tesszük elveszítve az esetleges korábbi helyettesítési kiírásait.

Az osztály szerinti óra elmaradás akkor jön jól, ha egy osztály valamilyen program miatt nem vesz részt a tanításon, vagy annak egy részén (osztálykirándulás, színház látogatás, orvosi vizsgálat, stb).

===== Az elmaradó óra kiválasztása =====

  * válasszunk ki egy dátumot
  * majd egy tanárt, vagy osztályt
  * megjelenik a tanár, vagy osztály adott dátum szerinti órarendje (pontosabban haladási naplója)
  * az az óra tankörének neve előtti jelölőnégyzettel jelölhetjük meg az elmaradó órát, vagy órákat
  * az ''OK'' gombbal jóváhagyhatjuk a változásokat

