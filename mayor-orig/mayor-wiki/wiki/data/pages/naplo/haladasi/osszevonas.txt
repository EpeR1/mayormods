====== Összevonás ======

Bizonyos esetekben a [[helyettesítés]] oldalon nehéz kiírni az összevonásokat. Ezek kezelésére született ez az oldal.

===== A probléma bemutatása - Példa =====

Tegyük fel, hogy a 10.a osztályban Gipsz Jakab tanár úr tartja a matematika órákat csoportbontásban: 10.a matematika A1 és 10.a matematika A2 csoportok számára. Amikor az egyik csoportnak ő matematikát tart, addig a másik csoport más órán vesz részt, egyik nap például informatikán.

Ha most hiányzik az informatika tanár, akkor előfordulhat, hogy szeretnénk egy összevont, egész osztályos matematika órát kiírni, másképp fogalmazva a második csoportnak informatika helyett egy - az első csoporttal összevont - matematika órát szeretnénk felvenni.

Ezt a szituációt a következő módon kellett eddig kezelni:
  * az informatika órát állítsuk 'elmarad' státuszúra
  * a matematika órát is állítsuk 'elmarad' státuszúra (hogy fel tudjuk venni a másik matematika órát)
  * a 'Plusz óra' menüpontban vegyünk fel a második matematika tankörnek egy órát
  * az első matematika tankör státuszát 'elmarad'-ról állítsuk át 'összevonás'-ra

Ez a meglehetősen nehézkes lépéssor abból adódik, hogy a program az órák módosításakor próbál minden lehetséges ütközést kiszűrni, így például egy tanár számára nem vehetünk fel olyan időpontra plusz órát, amikor már van órája.

===== Az új oldal használata =====

Az 'Összevonás' menüpont alatt lehetőségünk van olyan összevonás egyszerű felvételére, melyben egy tanár két tankörének óráit vonjuk össze: egyik egy már bejegyzett óra, ami mellé most szeretnénk felvenni egy új órát.

Az új óra felvétele magával vonja, hogy az abba tartozó diákok tanköreinek nem lehet az adott idópontban órája - így ezeket a program - figyelmeztetés után - 'elmarad' státuszúvá teszi.

Első lépésként az eszközsoron válasszuk ki a kívánt dátumot, majd a megjelenó legördülő listából az órát is.
Ezek után választhatjuk ki a tanárt - azon tanárok közül, akiknek a megjelölt időpontban már van órája.

A tanár kiválasztása után megjelennek a tanár adott napi órái, és egy újabb legördülő listában a tanár tankörei.
Válasszuk ki a felveendő óra tenkörét (ne a már bejegyzett óra tanköre legyen!).

A tankör kiválasztása után a program lekérdezi azokat a tanköröket melyekkel ütközne a felveendő új óra - ezeket kilistázza a képernyőre. Ha ezután az 'Óra felvétele' gombra kattintunk, akkor a kilistázott tankörök státusza 'elmarad'-ra változik és bejegyzésre kerül az új óra.