====== Osztály hiányzásainak összesítése ======

Az oldal elsősorban az osztályfőnökök munkáját segíti, összesítést adva a diákok hiányzásairól.


===== Megjelenítési beállítások =====

Az eszközsor alatti sávban egyszerűen kiválaszthatjuk, hogy mely adatok megjelenítését kérjük a programtól:
  * Lezárt - A már nem módosítható hiányzási adatok megjelenítése.
  * Igazolható - A még igazolható/törölhető hiányzások, késések megjelenítése
  * Összes - Összesítés a hiányzások, késések, felszerelés hiányok és felmentések adataiból.
  * Fegyelmi utáni - Az igazolatlan hiányzások és késések miatt legutóbb beírt fegyelmi fokozat referencia dátuma utáni bejegyzések (hiányzás, késés, felszerelés hiány) összesítése.
  * Fegyelmi fokozat - Az igazolatlan hiányzások és késések miatt adott legutóbbi fegyelmi fokozat megjelenítése, valamint új fegyelmi fokozat beírásának lehetősége.


Az utolsó lehetőség, hogy beállítsunk egy viszonyítási dátumot (referencia dátum), mely előtti bejegyzéseket lezártnak tekintjük. Ezzel a lehetőséggel szigoríthatjuk a feltételt, tehát olyan hiányzásokat is lezártként jeleníthetünk meg, lezártként kezelhetünk, melyek valójában még igazolhatóak.

A referencia dátum kerül be a fegyelmik beírásakor a naplo referenciaDt mezőjébe.

===== A hiányzási adatok megjelenítése =====

A hiányzások és késések többnyire három-három oszlopban jelennek meg: igazolatlan, igazolt és összes hiányzás, illetve késés száma. Kivétel ez alól a "fegyelmi utáni" kategória, ahol csak az igazolatlan késés, hiányzás és a felszerelés hiány adatok jelennek meg (ezek befolyásolják a fegyelmi fokozatot).

Az igazolatlan késésekre állítva az egér kurzort a böngésző kiírja a késések összesített időtartamát.

===== Fegyelmi fokozatok rögzítése =====

A funkció még nem működik!

A legördülő listából válasszuk ki a megfelelő fegyelmi fokozatot, majd nyomjuk meg a "rögzít" gombot. Ekkor a program rögzíti a bejegyzést. A bejegyzéshez tartozik egy úgynevezett "viszonyítási dátum", vagy referencia dátum. A program úgy tekinti, hogy az e dátum előtt beírt hiányzásokre vonatkozik a fegyelmi bejegyzés, így követhető, hogy a legutóbbi fegyelmi bejegyzés óta hány újabb keletkezett.

===== Határidők kezelése =====

A határidőket az alábbi konstansok értéke határozza meg:
  * _HIANYZAS_HATARIDO - A szaktanár az itt megadott időpontig visszamenőleg beírhat hiányzást. Értékét nem érdemes túl nagynak választani, mert a késői beírás nagyban megnehezíti az osztályfőnök dolgát. Javasolt érték: 1-2 nap
  * _OFO_HIANYZAS_BEIRAS - Az osztályfőnök számára ennyi tanítási napig lehet visszamenőleg hiányzásokat beírni. Kicsit lehet hosszabb határidő, mint a szaktanáré, hiszen saját munkáját nem zavarja, ha később írja be a hiányzást. Javasolt érték: 5 nap
  * _OFO_HIANYZAS_HATARIDO - Az előző érték alapján kiszámított dátum.
  * _IGAZOLAS_BEIRAS - Az osztályfőnök számára legfeljebb ennyi tanítási napig lehet visszamenőleg igazolásokat rögzíteni az után, hogy a diák leadta az igazolást. A pontosabb magyarázatot lásd alább. Javasolt érték: 5-8 nap.
  * _IGAZOLAS_BEIRAS_HATARIDO - Az előző értékből számított dátum.
  * _IGAZOLAS_LEADAS - A tanulónak a hiányzást követően legfeljebb ennyi tanítási nap áll rendelkezésre, hogy leadja igazolását. Ha az adott időszakban van osztályfőnöki órája, akkor nem ezzel az értékkel, hanem az osztályfőnöki óra dátumával számol a program.
  * _IGAZOLAS_LEADAS_HATARIDO - _IGAZOLAS_LEADAS+_IGAZOLAS_BEIRAS tanítási nappal ez előtti dátum. E dátum előtt befejeződő hiányzások igazolásárá már nincs lehetősége a diáknak. A program konkrét tanuló esetén ezt az időszakot tovább szűkítheti, ha a megfelelő időszakban volt osztályfőnöki óra. Ilyen esetben az osztályfőnöki óra dátuma+_IGAZOLAS_BEIRAS tanítási nap eltelte után már nem igazolható a hiányzás.

===== Fegyelmi fokozatok kezelése =====

Az igazolatlan hiányzások összesítésének módját három konstans segítségével szabályozhatjuk:
  * _HANY_KESES_IGAZOLATLAN - Ha ez az érték nem 0, akkor az itt megadott számú igazolatlan késést, mint fegyelmi vétséget átváltjuk igazolatlan hiányzássá.
  * _HANY_FSZ_IGAZOLATLAN - Ha ez az érték nem 0, akkor az itt megadott számú felszerelés hiányt egy igazolatlan hiányzásnak megfelelő fegyelmi vétségként kezeljük.
  * _KESESI_IDOK_OSSZEADODNAK - Ez a logikai érték dönti el, hogy élünk-e azzal a törvény adta lehetőséggel, hogy a hiányzásokat percek szerint rögzítjük és 45 percenként egy-egy igazolatlan hiányzásként könyveljük el. Az előző két opció csak ennek hamis értéke esetén lesz érvényes.
