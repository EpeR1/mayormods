====== Törzslap nyomtatása ======

A MaYoR napló A4-es méretű, egy tanév adatait tartalmazó törzslap-nyomtatvány generálására képes egy osztály, vagy azon belül egy konkrét tanuló számára.

A nyomtatvány részei:

  * Alapadatok (táblázat)
  * Osztályzatok (magatartás/szorgalom, tantárgyak)
  * Hiányzási adatok
  * Szöveges minősítés
  * Bejegyzések (dicséretek)
  * Záradékok

===== Alapadatok =====

==== Törzslapszám ====

A program két forrásból veheti a törzslapszámot: generálhatja automatikusan, vagy kiolvashatja a ''diak'' tábla megfelelő mezőjéből. Amennyiben ez utóbbi mező (ami a diák adatlapján módosítható) nem üres, úgy a program az itt található értéket jeleníti meg törzslapszámként, amúgy a generált törzslapszámot használja.

==== Osztálynapló sorszáma ====

Program által generált adat, a tanuló adott osztálynaplóbeli sorszáma.

==== Feljegyzések személyi adatok változásához ====

A program itt az 39/B jelű, "egyedi törzslap záradék" típusú, kötetlen szövegű záradékok szövegét jeleníti meg ebben a mezőben. Ilyen típusú záradékot használjunk tehát pl. név változás rögzítésére.

===== Osztályzatok =====

Amennyiben a tanulót az adott tanévben valamely tantárgyból nyújtott teljesítményét, illetve magatartását, szorgalmát osztályzattal értékelték/minősítették, a  program ezt egyszerű táblázatos formában megjeleníti a nyomtatványon. A tantárgyi dicséretek nem itt, hanem a **Bejegyzések** szakaszban fognak megjelenni szöveges formában.

===== Hiányzási adatok =====

Az előző táblázat folytatásaként, szintén táblázatos formában jelennek meg a hiányzási adatok: igazolt és igazolatlan hiányzások, illetve késésekből összeadódó mulasztások.

===== Szöveges minősítés =====

Amennyiben a tanuló valamely tantárgyból nyújtott teljesítményét szöveges minősítéssel értékelték, a program ezt szöveges felsorolásként megjeleníti a törzslap nyomtatványon.

===== Bejegyzések =====

Bejegyzések alatt a törzslap esetén a különböző dicséreteket értjük. Ezek két forrásból kerülhetnek a nyomtatványra:
  * Az osztályzatoknál jelölt dicséreteket a program szöveges formába öntve jeleníti meg
  * A ''Bejegyzések/Új bejegyzés'' menüpont alatt "tanévvégi bejegyzés"-ként megjelölt bejegyzéseket a program ezen a helyen szöveges formában szintén megjeleníti

===== Záradékok =====

Az egyedi törzslap záradék kivételével itt jelenik meg az összes, a rendeletben törzslapban is megjelenítendőnek jelölt záradék. Ide kerül az utolsó helyre a tanuló továbbhaladására vonatkozó záradék is.


