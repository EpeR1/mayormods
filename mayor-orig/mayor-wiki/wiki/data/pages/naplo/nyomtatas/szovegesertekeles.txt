====== Szöveges értékelés nyomtatása ======

A szöveges értékelés nyomtatása sablon fájl alapján történik. A sablon tartalmaz speciális azonosítókat, amik helyére a program a megfelelő értékeket fogja behelyettesíteni.

A ''/var/mayor/print/module-naplo/templates'' könyvtárba találhatók a sablonok, illetve nekünk is ide kell elhelyezni a sajátunkat az intézmény rövid nevének megfelelő nevű alkönyvtárba. Ha ilyen alkönyvtár nincs, vagy nincs benne megfelelő sablon, akkor a ''default'' alkönyvtárban található sablonokat használja a rendszer. Találunk még egy ''draft'' alkönyvtárat is, amibe a lecsupaszított sablonok találhatók - ezek mutatják meg a lehetséges használható sablonelemeket.

A szöveges értékelés nyomtatásakor a rendszer egy ''szovegesErtekeles.tmpl'' nevű sablon állományt keres - előbb az intézmény mappájában, majd ha ott nem talált ilyet, akkor a ''default'' mappában.

A sablonban a következő speciális jelöléseket használjuk:

  %!függvény kiterjesztés

Ez a vezérlősor csak a file első sora lehet, különben a program figyelmen kívül hagyja. Arra szolgál, hogy megmondjuk a sablon alapján generált szöveges állományt feldolgozó függvény nevét és a keletkező állomány kiterjesztését. Például:

  %!pdfLaTeXA5 pdf

Ha nincs ilyen sor, akkor a program egyszerű szöveges állományt készít.

----

  %$paraméterNév

Egyszerű lecserélendő, behelyettesítendő változót takar.

  %{blokkNév
  ...
  %}blokkNév

A blokk nyitó, illetve csukó jelekkel egy szövegrészt foghatunk közre. Fontos, hogy a nyitó és csukó szimbólumok külön-külön, önálló sorokat alkossanak. Egy-egy ilyen blokk többször, többféle paraméterezéssel lesz bemásolva a végső szövegbe. Körlevél szerű megoldásról van szó, azzal a különbséggel, hogy itt lehetnek egymásba ágyazott blokkok is. Például a szöveges értékelések esetén minden diák számára el kell készíteni egy-egy értékelést (ez egy diák blokk-kal írható le), ezeken belül tárgyanként lesznek értékelések, a tárgyak blokkjain belül az egyes tárgyakra vonatkozó szempontok jelennek meg, azon belül a szempontokra vonatkozó minősítések jelennek meg. Ez így adjuk meg:

  %{diak
   ...
  %{targy
   ...
  %{szempont
   ...
  %{minosites
   ...
  %}minosites
   ...
  %}szempont
   ...
  %}targy
   ...
  %}diak

----

Az utolsó a feltételes szövegrészek jelölése:

  %?paraméterNév|igazSzöveg|hamisSzöveg%?

A program ilyen esetben a szöveg kifejtésekor az adott helyen megvizsgálja a megadott paraméter logikai értékét (csak valódi logikai értéket vesz figyelembe!), és igaz esetén az ''igazSzöveg''-et, hamis logikai érték esetén a ''hamisSzöveget'', minden egyéb esetben üres sztringet fog helyettesíteni a kifejezés helyére. Például:

  %?valasztott|X|O%? %$minosites

A fenti sor kifejtése során, ha olyan minősítéshez jutunk, ami az adott tanuló esetén ki lett választva, meg lett jelölve, akkor a file-ba ''X'' kerül a minősítés szövege elé, míg egyéb esetben a minősítés magában áll, vagy ''O'' előzi meg.

  %?elsoValasztott|%$minosites||?%?%tobbedikValasztott|, %$minosites||%?

A fenti sor két elágazást tartalmaz: az első kiválasztott minősítést kiírjuk (vessző nélkül), a többedik - szintén kiválasztott - minősítéseket bevezető vesszővel írjuk ki. Így tulajdonképpen a kiválasztott minősítések listáját kapjuk meg.

  %>utolsó<%>nem utolsó%>

Kísérleti opció! A blokk utolsó, illetve nem utolsó elemére vonatkozó elágazás. Lehet bele ágyazva %? szerkezet.

Ha a forrásszövegbe valódi % jelet kívánunk elhelyezni (pl. TeX komment), akkor használjuk a 

  %%
  
jelölést!
