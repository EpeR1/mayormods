====== Hibajegykezelés (vezetőség, mayoradmin) ======

Amikor egy //felhasználó//  ([[naplo:hibabejelento:hibabejelento|hibajegyet/kérelmet ír]]), a //vezetőség// és a //naploadmin// **Kezdőlap**ján jobb oldalon a 
**Hangya** fül alatt megjelenik a friss hibajegy (portál modulos naplónál, egyébként a **Napló/Kérelmek** menü alá kell navigálni). 
A tartalmától függően a //vezetőség// és/vagy a //naploadmin// reagálhat rá.

A működéssel kapcsolatos hibabejelentés mellett (ami egyértelműen a //naploadmin//-nak szól) itt van lehetősége a //felhasználóknak// - 
vagy inkább itt célszerű - a naplóval kapcsolatos hivatalos, a vezetőségnek szóló kérelmeik beadására. Iskolája válogatja, hogy ide mit vesznek be: 
tévesen beírt jegyek, bejegyzések, hiányzások, tankörmódosítás, órarendi módosítás, stb.
Az idealisztikus elképzelés szerint a //naploadmin// az ilyen típusú kérelmeket csak a vezetőség utasítására, a vezetőség jóváhagyásával végzi/végezheti el.

A kérelem tárgyától függően az illetékes (a **Napló/Kérelmek** menüben):
  * kategorizálhatja (sürgős, névsor, jogviszony, stb), illetve telephelyhez rendelheti a kérelmeket (már ha van több telephely)
  * írhat megjegyzést (további kérdés, kérés a //felhasználó// felé, vagy az intézkedő személy felé - __vigyázat, a hibajegyet író is lát mindent!__) a kérelemhez;
  * jóváhagyhatja azt (ez jelzi a kérelem elfogadását, de még elintézetlen mivoltát);
  * lezárhatja azt (a kérelem elfogadva, elintézve).


A //vezetőség// és a //naploadmin// felületéről a lezárt kérelmek eltűnnek, további matatásuk csak SQL-szinten lehetséges, 
a //felhasználóknál// viszont a lezárást követő 5 napig megmarad "hangya".

A Kérelem statisztika három száma a következő (classic skin-nél):
  * kék alapon: összes kérelmek száma;
  * zöld alapon: lezárt kérelmek száma;
  * ciklámen alapon: a kérelmek átlagos elintézési ideje (nap).

A "hangya" alatt/felett a színes téglalapokban a feladás, a megjegyzés, a jóváhagyás és a lezárás dátuma látszik, a feladó és az intézkedő 
(felhasználó)névhez köthető, tehát nyugodtan használhatjuk a napló ezen funkcióját a **szolgálati utat igénylő ügyek** intézésére... 