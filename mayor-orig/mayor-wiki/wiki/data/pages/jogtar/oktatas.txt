
====== Óraszámokra vonatkozó szabályok ======

"Az óraszám nem csökkenhet az előírt óraszám 90%-a alá"

==== 1993. évi LXXIX. törvény a közoktatásról ====
Értelmező rendelkezések

121. § (1) E törvény alkalmazásában

26. oktatás munkarendje: az iskola helyi tantervében meghatározott tananyag elsajátítására történő felkészítés megszervezésének rendje, amely ha a tanórai foglalkozások száma eléri - az iskolában tanítási év átlagában - az e törvény 52. §-ának (3)-(5) bekezdésében meghatározott kötelező tanórai foglalkozások

a) kilencven százalékát, nappali oktatás,

b) ötven százalékát, esti oktatás,

c) tíz százalékát, levelező oktatás

munkarendje szerint folyó oktatás. Más sajátos munkarend szerint folyik az oktatás, ha a tanulónak tanórai foglalkozáson egyáltalán nem kell részt vennie, illetve, ha a tanórai foglalkozások száma nem éri el a levelező oktatásra meghatározott óraszámot;

====== Kötelező tanórai foglalkozások ======

==== 1993. évi LXXIX. törvény a közoktatásról ====

52. § (3) A tanuló kötelező tanórai foglalkozása - a (4) és (6) bekezdés kivételével - nem lehet több

a) az első-harmadik évfolyamon napi négy tanítási óránál;

b) a negyedik-hatodik évfolyamon napi négy vagy öt (heti átlagban négy és fél) tanítási óránál;

c) a hetedik-nyolcadik évfolyamon napi öt tanítási óránál;

d) a kilencedik-tizedik évfolyamon napi öt vagy hat (heti átlagban öt és fél) tanítási óránál;

e) középiskolában - az f)-g) pontban meghatározott kivétellel - a tizenegyedik évfolyamtól napi hat tanítási óránál;

f) a szakképzésben az iskolai és iskolán kívüli gyakorlati képzés a szakképzési törvényben meghatározott időnél;

g) szakképzési évfolyamon, a szakmai elméleti tanítási órák száma napi hét tanítási óránál, egy tanítási napon a szakmai elméleti és szakmai gyakorlati tanítási órák száma napi nyolc tanítási óránál; ha a szakiskola vagy a szakközépiskola művészeti szakmai vizsgára készít fel, párhuzamos oktatás esetén heti átlagban napi nyolc tanítási óránál. Ha a szakiskola vagy a szakközépiskola párhuzamos oktatás keretében készít fel a művészeti szakmai vizsgára, a tanítási év átlagában az általános műveltséget megalapozó pedagógiai szakasz követelményeinek átadására fordított tanítási órák száma nem lehet kevesebb - a (3) bekezdés b)-e) pontjában - az évfolyamra meghatározott tanórai foglalkozás ötven százalékánál.


====== Maximális óraszámok ======

==== 243/2003. (XII. 17.) Korm. rendelet ====

a Nemzeti alaptanterv kiadásáról, bevezetéséről és alkalmazásáról

A tanítási órákon való részvétel rendje

6. § (1) A tanuló kötelező és szabadon választott tanítási óráinak
száma - ha e rendelet másképp nem rendelkezik - egy tanítási napon nem
lehet több

a) öt tanítási óránál az első-negyedik évfolyamon,

b) hat tanítási óránál az ötödik-hatodik évfolyamon,

c) hét tanítási óránál a hetedik-tizedik évfolyamon,

d) nyolc tanítási óránál a tizenegyedik-tizenharmadik évfolyamon.

(2) Ha az iskolában nemzeti-etnikai kisebbségi iskolai nevelés és
oktatás folyik, továbbá a két tanítási nyelvű iskolai oktatásban az

(1) bekezdés a), b) és c) pontjában meghatározott tanítási órák száma
eggyel megnövelhető.

7. § (1) A tanuló kötelező és szabadon választott tanítási óráinak
összege - ha e rendelet másképp nem rendelkezik - egy tanítási héten,
a közoktatásról szóló törvény 52. §-ának (3)-(5) bekezdésében
meghatározott időkeretet

a) az első-negyedik évfolyamon legfeljebb kettő,

b) az ötödik-hatodik évfolyamon legfeljebb három,

c) a hetedik-tizenharmadik évfolyamon legfeljebb négy,

d) ha az iskolában nemzeti-etnikai kisebbségi iskolai nevelés és
oktatás folyik, továbbá a két tanítási nyelvű iskolai oktatásban

d/a) az első-nyolcadik évfolyamon legfeljebb négy,

d/b) a kilencedik-tizenharmadik évfolyamon legfeljebb öt

tanítási órával haladhatja meg.

(2) Ha a szakképző iskola párhuzamos oktatás keretében készít fel a
művészeti szakmai vizsgára, a tanítási órák heti átlagban nem
haladhatják meg a napi nyolc órát.


====== Az egyes képzési formák előírt óraszámai ======

(?)