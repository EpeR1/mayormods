
====== Osztály heti időkeretének számítása ======

A tantárgyfelosztás egyik fontos eleme, hogy tisztában legyünk azzal, mekkora időkerettel, óratömeggel dolgozhatunk.
A tantárgyfelosztás statsztikai oldala éppen ezért erről is ad információt. Fontos azonban tudnunk, hogy hogyan és mi alapján számol a program.

A legfontosabb jogforrás ezen a téren a NKT. 6. melléklete, illetve az NKT. pár további paragrafusa is figyelembe veendő.

===== Engedélyezet időkeret =====

A NKT. 6. melléklete tartalmazza évfolyamonkénti lebontásban az osztályok engedélyezett időkeretét. Ez általában lényegesen több, mint a szintén ebben
a mellékletben megállapított heti maximális óraszám az adott évfolyamon, hiszen az órakeretbe bele kell férjenek a tanórán kívüli foglalkozások is (pl.
napközi, tanulószoba), illetve a csoportbontásokból adódó óratöbblet.

===== Tehetséggondozás, felzárkóztatás =====

A NKT. 27. § (5) értelmében heti 2 órát kell számolni osztályonként tehetséggondozásra és felzárkóztatásra.

===== Egyházi fenntartású intézmények hitoktatásra fordítható többlet óraszáma =====

A 6. melléklet szerint az egyházi intézmények számára többlet órakeretet kell bizosítani a hittan tanítására, melynek óraszámát a táblázat tartalmazza.

===== 6 és 8 évfolyamos gimnáziumok többlet óraszáma =====

A 6 és 8 évfolyamos gimnáziumok számára is évfolyamonként előírt többlet órakeretet tartalmaz a 6. melléklet.

===== Nemzetiségi oktatás-nevelés többlet órakerete =====

A nemzetiségi oktatás-nevelésre fordítható többlet órakeret évfolyamonkénti óraszámát szintén a 6. melléklet tartalmazza.

===== SNI habilitációs és rehabilitációs foglalkozások többlet órakerete =====

Bár a 6. melléklet külön tartalmaz órakeretet értelmi fogyatékosok; gyengénlátok; nagyothallók, mozgás- és beszédfogyatékosok; siketek és autisták; valamint egyéb SNI-sek
számára (személyenként, évfolyamonként 2-15 között), ezeket a program jelenleg még **nem számolja bele** az össz óratömegbe.

===== SNI magántanuló egyéni foglalkozás keretében történő felkészítés ötbblet órakerete =====

A NKT. 27. § (7) szerint:
A beilleszkedési, tanulási, magatartási nehézség vagy a sajátos nevelési igény miatt a szakértői bizottság véleménye alapján, vagy súlyos betegség miatt 
magántanulóként tanulmányokat folytatók egyéni foglalkozás keretében történő felkészítésére az iskolának tanulónként az osztályok heti időkeretén felül 
átlag heti tíz óra áll a rendelkezésre.

A program jelenleg ezzel sem számol.

===== Összefoglalva =====

A program a fentiek alapján tehát egy alsó közelítést ad az osztályok heti időkeretéről, hisz sok időkeretet növelő tényezővel nem számol.
A képlet:

    [osztály időkerete] = [engedélyezett időkeret] + [tehetséggondozás, felzárkóztatás] + [egyházi iskola hittan] + [gimnáziumi óratöbblet]

A nemzetiségi és SNI többlet óraszámokkal a program jelenleg nem számol.

