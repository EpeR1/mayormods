
====== Diákok jogviszonya ======

Az alábbiakban összefoglaljuk a diákok jogviszony-kezelésének föbb tudnivalóit

===== Jogviszony állapok áttekintése =====

==== Felvételt nyert ====

Ez az állapot valójában a jogviszonyba lépés előtti állapotot jelenti. Azért vezettük be, hogy lehetőség legyen a felvett diákok adatainak betöltésére már a beiratkozás előtt.
Ez az állapot a beiratkozáskor "jogviszonyban van" állapotra változik - más jogviszonyváltásra ebből az állapotból nincs lehetőség.

A "felvételt nyert" státuszú diákot besorolhatjuk oszályokba, de nem lehet tagja tanköröknek, nem vehet részt a tanulmányokban, így nem lehet se hiányzása, se jegye, stb.

==== Jogviszonyban van ====

Ez a státusz jelöli a normál tanulói jogviszonyt. A jogviszony a beiratkozással veszi kezdetét, átválthat magántanulói jogviszonyra (magántanuló), időszakosan szünetelhet 
(jogviszonya felfüggesztve), illetve lezárulhat. 

A jogviszonyban lévő tanulót osztályokba, tankörökbe soroljuk, munkáját értékeljük, hiányzásait adminisztráljuk, stb

==== Magántanuló ====

A már beiratkozott diák tanulmányait magántanulóként is folytathatja. A magántanuló tanulmányait önállóan végzi, egyénileg készül fel, az intézmény feladata a tanuló 
értékelése. Magántanulói státuszból a tanuló visszakerülhet normál jogviszonyba, kérheti jogviszonyának felfüggesztését, illetve jogviszonya le is zárulhat
(pl. ha tanulmányait elvégezte, vagy más intézményban folytatja).

A magántanuló tagja lehet valamely osztálynak, de nem tagja egyik tankörnek sem, nem kap évközi érdemjegyeket, a tanórai foglalkozásokon nem vesz részt, félévi és év végi
osztályzatait osztályozóvizsgán szerti meg.

==== Jogviszonya felfüggesztve ====

Ez az állapot azt jelenti, hogy a tanuló időszakosan megszakítja tanulmányait, semmiéyen módon nem vesz részt a tanításban, értékelésben. A felfüggesztett jogviszonyból
a tanuló visszatérhet normál tanulói jogviszonyba, magántanulói jogviszonyba, de akár le is zárulhat jogviszonya.

A felfüggesztett jogviszonyú tanuló nem tagja se osztálynak, se tankörnek, újbóli jogviszonybalépéséig csak adatait tároljuk.

==== Jogviszonya lezárva ====

Ezt a státuszt használjuk, ha a diák jogviszonya véglegesen lezárult - a tanulmányok végeztével, más iskolába való átvétel esetén, tankötelezettség lejártával, ha 
tanulmányait nem kívánja folytatni, stb. Szükség esetén - újabb beiratkozással - lezárt jogviszonyból új jogviszony nyitható.

A lezárt jogviszonyú tanuló nem tartozik se osztályba, se tankörbe, nem vesz részt a tanításban, értékelést sem kap, stb...

==== Vendégtanuló ====

A vendégtanuló sajátos tanulói jogviszony, mely akkor létesül, ha a tanuló nem az intézményben folytatott valamely képzés egészében vesz részt, csak egyes tárgyak tanulására
szorítkozik. A vendégtanuló nem tagja egyik osztálynak sem, de tanulmányait valamely tankörökben végzi, ezekben évközi értékelést is kap. A vendégtanulói jogviszony csak
lezárulhat, más státuszba nem váltható.
